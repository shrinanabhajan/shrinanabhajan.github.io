<H3>॥अध्याय २५॥</H3>

॥ॐ श्रीगणेशाय नमः। <BR/>ॐ श्रीसद्गुरवे नमः। <BR/>ॐ श्री दत्तात्रेयाय नमः॥ <BR/><BR/>

होते मंदधीब्राह्मण । <BR/>म्लेच्छराजापुढें येऊन । <BR/>सार्थवेद म्हणून । <BR/>घेती धन उन्मत्त ते ॥१॥ <BR/><BR/>

म्लेच्छा मदोन्मत्त विप्र । <BR/>म्हणती आज्ञा द्यावी क्षिप्र । <BR/>वादें जिंकूं लोकीं विप्र । <BR/>हारिपत्र किंवा घेवूं ॥२॥ <BR/><BR/>

राव महानंदे देत । <BR/>आज्ञा बसवी पालखीत । <BR/>विप्र राजे म्हणवीत । <BR/>भूमी जिंकित येती तेथ ॥३॥ <BR/><BR/>

ते कुमसी मध्यें यती । <BR/>त्रिविक्रमभारती । <BR/>त्रिवेदी जाणुनियां येती । <BR/>त्या म्हणती वाद करीं ॥४॥ <BR/><BR/>

जरी मैत्रद्विज असे । <BR/>तरी करील कीं असें । <BR/>कुबुद्धि हे विप्र जसे । <BR/>हरती तसें करावें ॥५॥ <BR/><BR/>

यांची वांछा गुरु पुरवील । <BR/>असें म्हणोनी त्यां तत्काळ । <BR/>यती आणी गुरुजवळ । <BR/>सांगे सकळ त्रिविक्रम ॥६॥ <BR/><BR/>

वाद्यां शोधीत हे आले । <BR/>यांणीं माझें न ऐकिलें । <BR/>मग येथें आणिले । <BR/>या शिक्षिले पाहिजेत ॥७॥ <BR/><BR/>

गुरुजी म्हणती तया । <BR/>नेणो आम्ही जयाऽजया । <BR/>वाद आम्हाम कासया । <BR/>तुम्हीं वाया मरुं नका ॥८॥ <BR/><BR/>

विप्र वचन बोलती । <BR/>तुम्हां काय विद्या येती । <BR/>तें ऐकूनि गुरु म्हणती । <BR/>गर्व किती करितां हा ॥९॥ <BR/><BR/>

गर्वे लोकीं किती मेले । <BR/>बाण रावण खपले । <BR/>व्यर्थ कौरवादी मेले । <BR/>आरंभिलें काय हें तुम्हीं ॥१०॥ <BR/><BR/>

॥इति श्रीमत् परमहंस परिव्राजकाचार्य श्री वासुदेवानंदसरस्वती विरचिते श्री सप्तशती गुरूचरित्रे
उन्मत्तद्विजाख्यानं नाम पंचविंशोऽध्यायः।२५॥<BR/>(ओवी संख्या १०) <BR/> ग्रंथ संख्या ॥२५५॥ <BR/><BR/>

<BR/><BR/>
<BR/><BR/>
