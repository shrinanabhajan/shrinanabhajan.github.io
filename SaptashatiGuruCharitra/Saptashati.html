 
<img src="images/1.png" style="width: 100%;"><BR/>
<img src="images/2.png" style="width: 100%;"><BR/><BR/>
 
॥अथ श्री सप्तशती गुरुचरित्र प्रारम्भः॥ <BR/>

<H3>॥अध्याय १॥</H3>

॥ॐ श्रीगणेशाय नमः। <BR/>ॐ श्रीसद्गुरवे नमः। <BR/>ॐ श्री दत्तात्रेयाय नमः॥ <BR/><BR/>

नमः श्रीदत्तगुरवे हृद्वासोधौतिकारवे । <BR/>स्वात्मज्योतिःप्रकाशाय सुखायानर्थशांतये ॥१॥ <BR/><BR/>

भूतं भव्यं भवच्चास्माज्जांयते येन जीवति । <BR/>लीयते यत्र तद्‌ब्रह्म श्रीदत्ताख्यं त्र्यधीश्वरम्‌ ॥२॥ <BR/><BR/>

भक्तिगम्यस्य तस्येदं चरितं चित्तशुद्धये । <BR/>संक्षेपेण स्फुंट वक्ति वासुदेवानंदसरस्वती ॥३॥ <BR/><BR/>

ग्रंथीं वासुदेव निमित्त । <BR/>कर्ता करविता दत्त । <BR/>तत्पदीं ठेवोनि चित्त । <BR/>चरित ऐकोत संत हे ॥४॥ <BR/><BR/>

हें मानुनि जे वाचिती । <BR/>किंवा भक्तिनें ऐकती । <BR/>तेचि भवाब्धि तरती । <BR/>उद्धरति निजकुळा ॥५॥ <BR/><BR/>

मनावाचा अगोचर । <BR/>तो स्वच्छंदें हो गोचर । <BR/>कलियुगीं यतीश्वर । <BR/>नरसिंहसरस्वती ॥६॥ <BR/><BR/>

त्याचें चरित्र ऐकून । <BR/>नामधारक ब्राह्मण । <BR/>गाणगापुरीं दर्शन । <BR/>घ्यावें म्हणून पातला ॥७॥ <BR/><BR/>

प्राणी ऊष्मानें तापून । <BR/>इच्छिती छाया जीवन । <BR/>तैसा त्रितापें तापून । <BR/>ये लक्षून निजजीवना ॥८॥ <BR/><BR/>

जो ऊर्ध्व खालीं भरल । <BR/>आंत बाहेर सांचला । <BR/>नामधारक म्हणे त्याला । <BR/>दत्ता मला भेट देई ॥९॥ <BR/><BR/>

तूंचि मूर्तिमंत ब्रह्म । <BR/>त्रिमूर्ति तूं गुरु परम । <BR/>कलियुगीं मंगलधाम । <BR/>भक्तकामपूरक ॥१०॥ <BR/><BR/>

विशाल तव सत्कीर्ती । <BR/>परिसोनि केली विनंती । <BR/>तव कर्णावरी न ये ती । <BR/>वाटे खंती सर्वज्ञा हे ॥११॥ <BR/><BR/>

जरी मज तूं नेणसी । <BR/>तरी सर्वज्ञ कीं होसी । <BR/>किंवा मातें उपेक्षिसी । <BR/>दयाळूसी साजे हें कीं ॥१२॥ <BR/><BR/>

मी अधःपाता जाईन । <BR/>जरी देसी उपेक्षून । <BR/>सेवा इच्छी कीं तव मन । <BR/>तेणें होसी कीं दाता ॥१३॥ <BR/><BR/>

सेवा शान ठेवून । <BR/>मेघापरी दे जीवन । <BR/>पूर्वी जेवी दिल्हें दान । <BR/>विभीषण ध्रुवादिकां ॥१४॥ <BR/><BR/>

किं मुख पसरितां । <BR/>बाळपाशीं मागें माता । <BR/>जरी बाळ मारी लाथा । <BR/>तया माता टाकून दे कीं ॥१५॥ <BR/><BR/>

तूंची मम माता पिता । <BR/>तूंची एक कुळदेवता । <BR/>भिन्नभाव येथें नसतां । <BR/>कोण दाता मज दुजा ॥१६॥ <BR/><BR/>

नरेश्वर सेवकवंशा । <BR/>रक्षी न धरितां आशा । <BR/>तूं अस्मत्पूर्वजेशा । <BR/>सर्वेशा कीं उपेक्षिसी ॥१७॥ <BR/><BR/>

मी इत्यंभूत सर्व । <BR/>कथितां ही नये द्रव । <BR/>जेणे पाषाणा ये द्रव । <BR/>तूं निर्द्रव होसी कैसा ॥१८॥ <BR/><BR/>

अशी प्रार्थना करुन । <BR/>हो मूर्छित हें जाणून । <BR/>दत्त चित्तीं प्रगटून । <BR/>आश्वासन देयी स्वप्‍नी ॥१९॥ <BR/><BR/>

॥इति श्रीमत् परमहंस परिव्राजकाचार्य श्री वासुदेवानंदसरस्वती विरचिते श्री सप्तशती गुरूचरित्रे
चरितानुसंधानं नाम प्रथमोध्यायः ॥१॥(ओवी संख्या १९) ग्रंथ संख्या ॥१९॥ <BR/><BR/>

<H3>॥अध्याय २॥ </H3>

॥ॐ श्रीगणेशाय नमः। <BR/>ॐ श्रीसद्गुरवे नमः। <BR/>ॐ श्री दत्तात्रेयाय नमः॥ <BR/><BR/>

ते पाहुन येरु उठे । <BR/>तया पुढें सिद्ध भेटे । <BR/>तया पुसे कोण तूं कोठें । <BR/>जासी वाटे मायबाप ॥१॥ <BR/><BR/>

सिद्ध रम्य बोले वाचे । <BR/>त्रिमूर्ति गुरु आमुचे । <BR/>न देखती भक्त ज्याचे । <BR/>तापदैन्याचे पसारे ॥२॥ <BR/><BR/>

ऐसे व्यक्त ऐकून । <BR/>नामधारक बोले दीन । <BR/>मी त्याचा भक्त असून । <BR/>कां लोटून देई मला ॥३॥ <BR/><BR/>

विश्व यंत्र चालक दत्त । <BR/>तेथें हा अस्थिरचित्त । <BR/>हें जाणून बोले व्यक्त । <BR/>सिद्ध मुक्तसंग जो ॥४॥ <BR/><BR/>

तूं स्वछंदे वागसी । <BR/>व्यर्थ देवा दोष देसीं । <BR/>कोप येतां इतरांसी । <BR/>स्वभक्तांसीं राखी गुरु ॥५॥ <BR/><BR/>

एकदां तो कोपे जरी । <BR/>न राखती हरहरी । <BR/>येरु पुसे कवणेपरी । <BR/>वद थोरीव गुरुची ॥६॥ <BR/><BR/>

म्हणे सिद्ध कलीप्रत । <BR/>ब्रह्मा सांगे हे चरित । <BR/>गोदावरीतीर स्थित । <BR/>वेदधर्मशर्मा गुरु ॥७॥ <BR/><BR/>

तो स्वीय पातकान्त । <BR/>करावया ये काशींत । <BR/>तया दीपक सेवित । <BR/>स्वयें कष्ट साहोनिया ॥८॥ <BR/><BR/>

सुहास्य मुखें सेवा करी । <BR/>गुरु शिव्या देई मारी । <BR/>न धरीं तें अंतरी । <BR/>क्षालन करी मळमूत्र ॥९॥ <BR/><BR/>

अंध पंगु गलत्कुष्ठी । <BR/>गुरु झाला महाकष्टी । <BR/>शिष्या गांजी सेवेसाठीं । <BR/>तरी करी सेवा शिष्य ॥१०॥ <BR/><BR/>

अपर्णापति हो प्रसन्न । <BR/>शिष्या देयी वरदान । <BR/>नाही गुर्वाज्ञा म्हणून । <BR/>फिरवून धाडी शर्वा ॥११॥ <BR/><BR/>

त्याचा निश्चय जाणून । <BR/>वर दे विष्णूही येऊन । <BR/>शिष्य बोले सर्व दान । <BR/>देईल पूर्ण गुरु माझा ॥१२॥ <BR/><BR/>

निश्चय त्याचा ओळखून । <BR/>विष्णू भुक्तिमुक्तिदान । <BR/>दे, गुरुही हो प्रसन्न । <BR/>काय न्यून तया शिष्या ॥१३॥ <BR/><BR/>

हो अस्तंगत माया । <BR/>गुरु प्रसन्न हो जया । <BR/>भज सोडोनि संशया । <BR/>करील दया त्रिमूर्ति हा ॥१४॥ <BR/><BR/>

॥इति श्रीमत् परमहंस परिव्राजकाचार्य श्री वासुदेवानंदसरस्वती विरचिते श्री सप्तशती गुरूचरित्रे
दीपकाख्यानं नाम द्वितीयोध्यायः ॥२॥(ओवी संख्या १४) ग्रंथ संख्या ॥३३॥ <BR/><BR/>

<H3>॥अध्याय ३॥ </H3>

॥ॐ श्रीगणेशाय नमः। <BR/>ॐ श्रीसद्गुरवे नमः। <BR/>ॐ श्री दत्तात्रेयाय नमः॥ <BR/><BR/>

ऐसें वेदधर्माख्यान । <BR/>नामधारक ऐकून । <BR/>पुसे कां हा देव असून । <BR/>अवतरुन ये येथें ॥१॥ <BR/><BR/>

कां घे दशावतार हे । <BR/>सिद्ध म्हणे ऐक तूं हें । <BR/>अंबरीषाकरितां हें । <BR/>नटन आहे नारायणा ॥२॥ <BR/><BR/>

दुर्वास ऋषी द्वादशीसी । <BR/>आला अंबरीषापाशीं । <BR/>लावी विलंब कर्मासी । <BR/>हो मानसीं खिन्न भूप ॥३॥ <BR/><BR/>

टळे वेळा हें जाणून । <BR/>राजा करी जलपान । <BR/>गर्भवासा जा म्हणून । <BR/>दे कोपून ऋषी शाप ॥४॥ <BR/><BR/>

तेव्हां दयाळु येऊन । <BR/>स्वयें शाप स्वीकारुन । <BR/>अवतरे नारायण । <BR/>जो असोन सर्वव्यापी ॥५॥ <BR/><BR/>

॥इति श्रीमत् परमहंस परिव्राजकाचार्य श्री वासुदेवानंदसरस्वती विरचिते श्री सप्तशती गुरूचरित्रे
अंबरीषोपाख्यानं नाम तृतीयोध्यायः ॥३॥(ओवी संख्या ५) ग्रंथ संख्या ॥३८॥ <BR/><BR/>

<H3>॥अध्याय ४॥ </H3>

॥ॐ श्रीगणेशाय नमः। <BR/>ॐ श्रीसद्गुरवे नमः। <BR/>ॐ श्री दत्तात्रेयाय नमः॥ <BR/><BR/>

बहुवित् सिद्धा पुसे द्विज । <BR/>अत्रि कोण सांग मज । <BR/>त्रीश केवीं हो अत्रिज । <BR/>सिद्ध गुज ऐक म्हणे ॥१॥ <BR/><BR/>

जाण अत्रि ब्रह्मपुत्र । <BR/>अनसूया तत्कलत्र । <BR/>दंपती परम पवित्र । <BR/>त्यांचा पुत्र दत्तात्रेय ॥२॥ <BR/><BR/>

निर्बाध अनसूयेचे । <BR/>व्रत पाहुन ते साचें । <BR/>मन भ्यालें सर्व सुरांचें । <BR/>अबोधाचें बीज हें कीं ॥३॥ <BR/><BR/>

ते निश्चोतत्धैर्य देव । <BR/>त्रिमूर्तीपाशी घेती धांव । <BR/>आश्वासोनीं त्यांतें देव । <BR/>भिक्षुभाव स्वीकारिती ॥४॥ <BR/><BR/>

ते ऊर्ध्व लोक सोडुनी । <BR/>भिक्षुकसे होवुनि । <BR/>तिघे आले अत्रिसदनीं। <BR/>जातां रानीं मुनिवर्य ॥५॥ <BR/><BR/>

त्यां किंप्रयोजन ऐसें । <BR/>अनसूया पुसतसे । <BR/>नग्नभिक्षा दे तूं ऐसें । <BR/>याचितसे देवत्रय ॥६॥ <BR/><BR/>

जरी सृती सोडिती ते । <BR/>तरी सती वदे त्यातें । <BR/>तसीच मी तुम्हा देते । <BR/>स्वस्थचित्तें भिक्षा करा ॥७॥ <BR/><BR/>

स्वव्रताच्या सामर्थ्ये ती । <BR/>अत्रिपदा चिंती चितीं । <BR/>अतिथी बाळ कल्पुनी ती । <BR/>सती नग्न होती झाली ॥८॥ <BR/><BR/>

सुदुस्तर ज्यांची माया । <BR/>सहसा बालत्व ये तयां । <BR/>तें पाहून अनसूया । <BR/>विस्मया पावली ती ॥९॥ <BR/><BR/>

सुहास्यमुखी घे बालां । <BR/>तंव स्तना पान्हा आला । <BR/>पाजी एका एका बाला । <BR/>जी विमला पातिव्रत्यें ॥१०॥ <BR/><BR/>

त्यांची शांत झालीं मनें । <BR/>पतिव्रतास्तनपानें । <BR/>पाळण्यांत घालुनि गाणें । <BR/>ती प्रीतीनें गायी साध्वी ॥११॥ <BR/><BR/>

ती सुखानें गातां मुनि । <BR/>तेव्हा आला वनांतुनि । <BR/>ज्ञानें त्रिमूर्ति जाणुनी । <BR/>स्तवुनी तोषवी त्याला ॥१२॥ <BR/><BR/>

त्यांचें गुज तें जाणुनि । <BR/>राहिले सुत होउनि । <BR/>निजरुपेंहि स्वस्थानीं । <BR/>जाती तीनी देव हर्षे ॥१३॥ <BR/><BR/>

सगुणत्वा आले त्यांची । <BR/>अत्रि नामें योजी साचीं । <BR/>चन्द्र दत्त दुर्वासाचीं । <BR/>ब्रह्म विष्णु महेश्वर ॥१४॥ <BR/><BR/>

चंद्र प्रणाम करुनी । <BR/>चंद्रलोका गेला, मुनि । <BR/>दुर्वासा फिरे भुवनीं । <BR/>स्वसदनीं राहे दत्त ॥१५॥ <BR/><BR/>

तो निवृत्तिमार्ग दावी । <BR/>भक्तांचे काम पुरवी । <BR/>स्मर्तृगामी पुनः भुवि । <BR/>अवतरे श्रीपादाख्य ॥१६॥ <BR/><BR/>

॥इति श्रीमत् परमहंस परिव्राजकाचार्य श्री वासुदेवानंदसरस्वती विरचिते श्री सप्तशती गुरूचरित्रे
अनसूयोपाख्यानं नाम चतुर्थोऽध्यायः ॥४॥। <BR/>(ओवी संख्या १६) ग्रंथ संख्या ॥५४॥ <BR/><BR/>

<H3>॥अध्याय ५॥ </H3>

॥ॐ श्रीगणेशाय नमः। <BR/>ॐ श्रीसद्गुरवे नमः। <BR/>ॐ श्री दत्तात्रेयाय नमः॥ <BR/><BR/>

ये श्राद्धा ही विप्राघरीं । <BR/>उत्तरदेशीं भिक्षा करी । <BR/>श्राद्धापूर्वीं द्विजनारी । <BR/>दान करी श्राद्धान्नाचें ॥१॥ <BR/><BR/>

दत्त विप्रस्त्रीचा भाव । <BR/>पाहुनी सुत स्वयमेव । <BR/>झाला श्रीपादराव । <BR/>गृहभाव स्वीकारीना ॥२॥ <BR/><BR/>

विशेष विद्याभिन्न झाला । <BR/>तात आरंभी विवाहाला । <BR/>पुत्र म्हणे योगश्रीला । <BR/>वरीं, अबला सर्व माता ॥३॥ <BR/><BR/>

निश्चय हा ते ऐकून । <BR/>खिन्न होती त्यां दावून । <BR/>त्रिमूर्तीरुप, आश्वासून । <BR/>बंधू दोन पंग्वंध जे ॥४॥ <BR/><BR/>

करी प्रभू त्यांवरी डोळा । <BR/>चालूं लागला पांगळा । <BR/>पाहूं लागला आंधळा । <BR/>अतर्क्य लीला श्रीपादाची ॥५॥ <BR/><BR/>

आशीर्वाद देई तयां । <BR/>काशीपुरा जाऊनिया । <BR/>बर्दयाश्रम पाहुनिया । <BR/>श्रीपाद ये गोकर्णासी ॥६॥ <BR/><BR/>

विमलाः कीर्तयो यस्य । <BR/>श्रीदत्तात्रेय एव सः । <BR/>कलौ श्रीपादरुपेण । <BR/>जयति स्वेष्टकामधुक् ॥७॥ <BR/><BR/>

॥इति श्रीमत् परमहंस परिव्राजकाचार्य श्री वासुदेवानंदसरस्वती विरचिते श्री सप्तशती गुरूचरित्रे
श्रीपादअवतारंकथनंनाम पंचमोऽध्यायः ॥५॥(ओवी संख्या ७) ग्रंथ संख्या ॥६१॥ <BR/><BR/>

<H3>॥अध्याय ६॥ </H3>

॥ॐ श्रीगणेशाय नमः। <BR/>ॐ श्रीसद्गुरवे नमः। <BR/>ॐ श्री दत्तात्रेयाय नमः॥ <BR/><BR/>

कथा असी परिसून । <BR/>नामधारक करी प्रश्न । <BR/>म्हणे सर्व क्षेत्रें त्यजून । <BR/>ये गोकर्णक्षेत्रीं कां हा ॥१॥ <BR/><BR/>

शैव धर्में रावणमाता । <BR/>कैलासाची धरुनि चिंता । <BR/>मृण्मयलिंग पूजितां । <BR/>ये श्रीमत्ता सुता खेद ॥२॥ <BR/><BR/>

तो आश्‍चर्य मानून । <BR/>म्हणे कैलास आणून । <BR/>देतों, दे ही माती त्यजून । <BR/>असें म्हणून चालिला ॥३॥ <BR/><BR/>

बळें मूळासह कैलासा । <BR/>उचलितां हाले सहसा । <BR/>भिवूनी गौरी वदे गिरिशा । <BR/>प्रळय कसा हा वारी ॥४॥ <BR/><BR/>

तैं कैलासा चेपी हर । <BR/>खालीं रगडे निशाचर । <BR/>मरणोन्मुख हो करी स्तोत्र । <BR/>तेणें हर प्रसन्न हो ॥५॥ <BR/><BR/>

त्वदन्य न मला त्राता । <BR/>तूंचि माझा प्राणदाता । <BR/>दयाळू तूं राखें आतां । <BR/>असें म्हणतां सोडी शंभू ॥६॥ <BR/><BR/>

त्वां अनुमान न करितां । <BR/>शिवा सोडविलें आतां । <BR/>असें म्हणूनी तो गीता । <BR/>गाता झाला सप्तस्वरें ॥७॥ <BR/><BR/>

गायी संम्यक्‌ रागरागिणी । <BR/>निजशिर छेदुनि । <BR/>त्याचा वीणा करुनी । <BR/>काल साधुनि प्रेमानें ॥८॥ <BR/><BR/>

शिव तयाच्या गाण्यासी । <BR/>भुलोनी ये तयापाशीं । <BR/>आत्मलिंग देउनि त्यासी । <BR/>म्हणे होसि तूंचि शंभू ॥९॥ <BR/><BR/>

ये हाता अमरता । <BR/>तीन वर्षें हें पूजितां । <BR/>लंका कैलासचि ताता । <BR/>होईल आतां निःसंशय ॥१०॥ <BR/><BR/>

अवनिवरी मध्यें जरी । <BR/>ठेवितां न ये करीं । <BR/>येणें परी नेई पुरीं । <BR/>काय करिसी कैलासा ॥११॥ <BR/><BR/>

शिवा करुनी नमन । <BR/>पुरा जाई रावण । <BR/>त्वरें नारद जाऊन । <BR/>करी कथन सर्व इंद्रा ॥१२॥ <BR/><BR/>

अधर्मा त्या जाणून । <BR/>इंद्र ब्रम्ह्या दे सांगून । <BR/>तोही विष्णूसी कथून । <BR/>ये घेऊन शिवाप्रती ॥१३॥ <BR/><BR/>

त्या अनुचितकर्मे हर । <BR/>पश्चात्तापें म्हणे विसर । <BR/>पडला झाला पाव प्रहर । <BR/>गेला क्रूर येथोनियां ॥१४॥ <BR/><BR/>

देव बंदींत पडले । <BR/>विष्णू म्हणे तुज कळलें । <BR/>तरी कां हें असें केलें । <BR/>जड ठेलें पुढें मज ॥१५॥ <BR/><BR/>

जो आधी मारी जीव । <BR/>तया केला चिरंजीव । <BR/>वरदान सांगे शिव । <BR/>म्हणे उपाय करीं तूं ॥१६॥ <BR/><BR/>

ऐसें निगुती ऐकून । <BR/>नारदा दे पाठवून । <BR/>विष्णू करावया विघ्न । <BR/>धाडी विघ्न नायकातें ॥१७॥ <BR/><BR/>

मुनी मनोवेगें तया । <BR/>गांठुनि लोटी काळ वायां । <BR/>धाडी संध्या करावया । <BR/>गणराया तव आला ॥१८॥ <BR/><BR/>

त्या मानुनी ब्रह्मचारी । <BR/>तो न घेतां त्याचे करीं । <BR/>रावण दे लिंग तरी । <BR/>अवधारी म्हणे बटू ॥१९॥ <BR/><BR/>

स्वपोष्य मी अतिदीन । <BR/>तीन वार बोलावीन । <BR/>जड होतां खालीं ठेवीन । <BR/>दोष ने मग मला ॥२०॥ <BR/><BR/>

स्वर्गलोकीं सुर पाहतां । <BR/>बोलावी त्या अर्घ्य देतां । <BR/>तीन वेळ तो न येतां । <BR/>तो स्थापिता झाला लिंग ॥२१॥ <BR/><BR/>

त्यानें केलें तें स्थापन । <BR/>रावणा न हाले म्हणून । <BR/>महाबळी हो गोकर्ण । <BR/>क्षेत्र जाण भूकैलास ॥२२॥ <BR/><BR/>

॥इति श्रीमत् परमहंस परिव्राजकाचार्य श्री वासुदेवानंदसरस्वती विरचिते श्री सप्तशती गुरूचरित्रे
गोकर्णमहाबळेश्वरप्रतिष्ठापनं नाम षष्ठोऽध्यायः ॥।६॥(ओवी संख्या २२) ग्रंथ संख्या ॥८३॥ <BR/><BR/>

<H3>॥अध्याय ७॥ </H3>

॥ॐ श्रीगणेशाय नमः। <BR/>ॐ श्रीसद्गुरवे नमः। <BR/>ॐ श्री दत्तात्रेयाय नमः॥ <BR/><BR/>

होता नरपती एक । <BR/>मित्रसह तत्सेवक । <BR/>श्राद्धीं नृमांस दे ठक । <BR/>वसिष्ठादिक ऋषींसी ॥१॥ <BR/><BR/>

ऋषी रुसे देयी शाप । <BR/>ब्रह्मराक्षस हो भूप । <BR/>विप्रा मारी तत्स्त्री शाप । <BR/>दे स्त्रीसंपर्के मरसी ॥२॥ <BR/><BR/>

तो भूप बारा साल । <BR/>जातां प्राग्वत् हो विमल । <BR/>सांगे राणीसी सकल । <BR/>शापबोल ब्राह्मणीचा ॥३॥ <BR/><BR/>

दुःखें मरुं इच्छी राणी । <BR/>राजा तिला सांवरोनी । <BR/>केलें पाप सांगोनी । <BR/>तारा म्हणूनी प्रार्थी विप्रा ॥४॥ <BR/><BR/>

मनस्येकं वचस्येकं । <BR/>असा नोहे हा सेवक । <BR/>हें जाणोनी द्विज लोक । <BR/>सांगे सम्यक् तीर्थयात्रा ॥५॥ <BR/><BR/>

ब्रह्महत्या न जाय ती । <BR/>मग भूपा वाटे भीती । <BR/>मिथिलापुरीं महामती । <BR/>सांगे खंती गौतमाते ॥६॥ <BR/><BR/>

मुनीं तया आश्वासून । <BR/>सांगे क्षेत्र गोकर्ण । <BR/>तेथें दोष निवारुन । <BR/>तूं पावन होशील बा ॥७॥ <BR/><BR/>

ऐक थोडेसें आख्यान । <BR/>म्यां देखिलें तें सांगेन । <BR/>शिवदूत येती धांवून । <BR/>चंडाळी मरतां एक ॥८॥ <BR/><BR/>

हर्ष पाहतां हो तयां । <BR/>म्यां पुसतां, करुनी दया । <BR/>ते सांगती मातें राया । <BR/>विप्रजाया प्राग्जन्मीं हे ॥९॥ <BR/><BR/>

ही बालविधवा झाली । <BR/>जारकर्मी रमली । <BR/>स्वजनांनीं सोडिली । <BR/>व्यक्त झाली वैश्यकांता ॥१०॥ <BR/><BR/>

असभ्य संगें दुष्ट । <BR/>जारकर्में झाली भ्रष्ट । <BR/>मद्यमांसें झाली पुष्ट । <BR/>नेणे कष्ट पुढील ती ॥११॥ <BR/><BR/>

मत्ता ते मेष म्हणून । <BR/>गोवत्सा खायी मारुन । <BR/>दुजे दिनी शिर पाहून । <BR/>शिव म्हणून छपवी तें ॥१२॥ <BR/><BR/>

असी नांदता ती मेली । <BR/>गोवघें हो चंडाळी । <BR/>अविचारें हो आंधळी । <BR/>व्रणे झाली जारकर्में ॥१३॥ <BR/><BR/>

असी तोकपणें झाली । <BR/>मायबापें रक्षियेली । <BR/>लवकर तेही मेलीं । <BR/>पोरी झाली निराश्रय ॥१४॥ <BR/><BR/>

ती जन संयोगेशीं । <BR/>आली गोकर्णक्षेत्रासी । <BR/>वस्त्रहीन उपवासी । <BR/>व्रतदिवशी मागे अन्न ॥१५॥ <BR/><BR/>

ती याचावया कर । <BR/>पुढें करी, कोणी नर । <BR/>करीं टाकी बिल्वपत्र । <BR/>टाकी दूर हुंगोनी ती ॥१६॥ <BR/><BR/>

पडे दिष्टें लिंगावर । <BR/>तेणें तुष्टे गौरीवर । <BR/>करी इला भवपार । <BR/>धाडी शीघ्र आम्हां येथें ॥१७॥ <BR/><BR/>

पुनर्नजन्मेल ही । <BR/>म्हणोनियां नेली त्यांहीं । <BR/>गौतम म्हणे तूंही । <BR/>नृपा पाहीं गोकर्णातें ॥१८॥ <BR/><BR/>

नृप चमत्कार मानून । <BR/>जातांची हो पांवन । <BR/>तेथ साक्षाच्छिव जाण । <BR/>म्हणोन ये श्रीपाद ॥१९॥ <BR/><BR/>

॥इति श्रीमत् परमहंस परिव्राजकाचार्य श्री वासुदेवानंदसरस्वती विरचिते श्री सप्तशती गुरूचरित्रे
गोकर्णक्षेत्रवर्णनं नाम सप्तमोऽध्यायः ॥७॥(ओवी संख्या १९) ग्रंथ संख्या ॥१०२॥ <BR/><BR/>

<H3>॥अध्याय ८॥ </H3>

॥ॐ श्रीगणेशाय नमः। <BR/>ॐ श्रीसद्गुरवे नमः। <BR/>ॐ श्री दत्तात्रेयाय नमः॥ <BR/><BR/>

सिद्ध संक्षेपें सांगत । <BR/>श्रीपाद तेथूनि येत । <BR/>कृष्णातीरीं होयी स्थित । <BR/>कुरुपुरांत तारक ॥१॥ <BR/><BR/>

मूर्ख प्रजासमवेत । <BR/>लोकनिंदेनें हो त्रस्त । <BR/>जीव द्याया कृष्णेंत । <BR/>आकस्मात देखे देव ॥२॥ <BR/><BR/>

प्रभू तिला निरोपिती । <BR/>आत्महत्या दुस्तर म्हणती । <BR/>जन्मांतरीं सुपुत्राप्ती । <BR/>व्हाया प्रार्थी मग ती नारी ॥३॥ <BR/><BR/>

तन्निष्ठा ओळखून । <BR/>गुरु सांगती आख्यान । <BR/>उज्जनींत चंद्रसेन । <BR/>शिवार्चन करी प्रदोषीं ॥४॥ <BR/><BR/>

त्याचा अमूल्य सन्मणी । <BR/>हराया नृप तत्क्षणीं । <BR/>घेवोनी अक्षौहिणी । <BR/>उज्जनी वेढिते ते ॥५॥ <BR/><BR/>

हस्त्यश्वरथपती । <BR/>पाहोनी न भी चित्तीं । <BR/>शिवा पूजी तो भूपती । <BR/>तें देखती गोपपुत्र ॥६॥ <BR/><BR/>

अश्वत्थ संनिधानीं । <BR/>अंगणी ते पाषाणीं । <BR/>पूजिती, त्यां नेती जननी । <BR/>पूजनीं रमे एक बाळ ॥७॥ <BR/><BR/>

राहे मेळा जातां एकला । <BR/>पूजा लोटुनि माता त्याला । <BR/>ओढी तो मूर्छित पडला । <BR/>शिव त्याला दे सायुज्ज ॥८॥ <BR/><BR/>

पुढें नंदस्त्री होऊन । <BR/>माता लाहे कृष्णनंदन । <BR/>ज्योतिर्लिंग तें देखून । <BR/>द्वेष सोडून जाती राजे ॥९॥ <BR/><BR/>

पुढें सुत व्हावा तरी । <BR/>शनिप्रदोष तूं करीं । <BR/>येरु म्हणे तुम्हासरी । <BR/>जन्मांतरी पुत्र व्हावा ॥१०॥ <BR/><BR/>

जो भाविकां देई वर । <BR/>तथा म्हणूनी शिरावर । <BR/>मूर्खपुत्राच्या धरी कर । <BR/>विद्वद्वर तो जाहला ॥११॥ <BR/><BR/>

ती करुनी प्रदोषपूजा । <BR/>पुढें झाली विप्रात्मजा । <BR/>स्वसमांन नाहीं दुजा । <BR/>म्हणूनीं हो तस्तुत दत्त ॥१२॥ <BR/><BR/>

॥इति श्रीमत् परमहंस परिव्राजकाचार्य श्री वासुदेवानंदसरस्वती विरचिते श्री सप्तशती गुरूचरित्रे
शनिप्रदोषव्रतकथनं नाम अष्टमोऽध्यायः ॥८॥। <BR/>(ओवी संख्या १२) ग्रंथ संख्या ॥११४॥ <BR/><BR/>


<H3>॥अध्याय ९॥ </H3>

॥ॐ श्रीगणेशाय नमः। <BR/>ॐ श्रीसद्गुरवे नमः। <BR/>ॐ श्री दत्तात्रेयाय नमः॥ <BR/><BR/>

सुरुढभक्ती एक । <BR/>श्रीपादाचा सेवक । <BR/>होता जातीचा रजक । <BR/>नित्य एकभावें वंदी ॥१॥ <BR/><BR/>

तो नमूनी त्या गुरुवर्या । <BR/>वस्त्रें धूतां भूपैश्वर्या । <BR/>देखे इच्छी स्वयें तथा । <BR/>गुरुराया तें जाणत ॥२॥ <BR/><BR/>

त्या बोलती तूं भक्ता । <BR/>सुखें राज्य करीं आतां । <BR/>पुढें देऊं कीं वद आता । <BR/>तो म्हणे झालो वृद्ध ॥३॥ <BR/><BR/>

पुढें मला द्या यौवनीं । <BR/>असो तुझी स्मृती मनीं । <BR/>गुरु बोले म्लेंच्छसदनीं । <BR/>राजा होसी अंती भेटूं ॥४॥ <BR/><BR/>

॥इति श्रीमत् परमहंस परिव्राजकाचार्य श्री वासुदेवानंदसरस्वती विरचिते श्री सप्तशती गुरूचरित्रे
रजकवरप्रदानं नाम नवमोऽध्यायः ॥।९॥(ओवी संख्या ४) ग्रंथ संख्या ॥११८॥ <BR/><BR/>

<H3>॥अध्याय १०॥ </H3>

॥ॐ श्रीगणेशाय नमः। <BR/>ॐ श्रीसद्गुरवे नमः। <BR/>ॐ श्री दत्तात्रेयाय नमः॥ <BR/><BR/>

सत्यसंकल्प दे तसें । <BR/>स्वयें अवतरतसे । <BR/>कुरुपुरीं भेटतसे । <BR/>ऐक असे विप्र एक ॥१॥ <BR/><BR/>

करी गरीब तो व्यापार । <BR/>लाहे नवसें द्रव्य फार । <BR/>यात्रे जातां मार्गी चोर । <BR/>तया ठार मारिती ॥२॥ <BR/><BR/>

श्रीश शस्त्रें मारी चोरां । <BR/>जीववी द्विजवरा । <BR/>राखी एका सभ्य चोरा । <BR/>स्वयें गुप्त हो श्रीपाद ॥३॥ <BR/><BR/>

ते शस्त्रे मेले त्यांतें । <BR/>द्विज जाणोनी धनांतें । <BR/>घेऊनी ये कुरुपुरातें । <BR/>दें नवस हो कृतार्थ ॥४॥ <BR/><BR/>

॥इति श्रीमत् परमहंस परिव्राजकाचार्य श्री वासुदेवानंदसरस्वती विरचिते श्री सप्तशती गुरूचरित्रे
मृतविप्रसंजीवनंनाम दशमोऽध्यायः ॥१०॥। <BR/>(ओवी संख्या ४) ग्रंथ संख्या ॥१२२॥ <BR/><BR/>

<H3>॥अध्याय ११॥ </H3>

॥ॐ श्रीगणेशाय नमः। <BR/>ॐ श्रीसद्गुरवे नमः। <BR/>ॐ श्री दत्तात्रेयाय नमः॥ <BR/><BR/>

ब्राह्मण स्त्री करंजपुरीं । <BR/>हो अंबारव्या सुंदरी । <BR/>प्राक्संस्कारें प्रदोष करी । <BR/>तिला वरी माधव विप्र ॥१॥ <BR/><BR/>

झाली दृढधी गर्भिणी । <BR/>बोले तत्वज्ञान जनीं । <BR/>शोभली ती संस्कारानीं । <BR/>शुभलग्नीं प्रसवली ॥२॥ <BR/><BR/>

तो पढें बाळ ओंकार । <BR/>पिता करी तत्संस्कार । <BR/>होती सर्व हृष्टतर । <BR/>अवतार हा म्हणती ॥३॥ <BR/><BR/>

करुन नामकर्मा । <BR/>नाम घेती नृहरिशर्मा । <BR/>पिता वेंची धन धर्मा । <BR/>चित्र नर्मा दावी बाळ ॥४॥ <BR/><BR/>

न इच्छि शिंशु बोलाया । <BR/>तया मूक मानूनियां । <BR/>ते करितीं बहु उपाया । <BR/>शिशु तयां दावी खुणा ॥५॥ <BR/><BR/>

मूकत्वा टाकी तेव्हां । <BR/>बांधाल मुंजी जेव्हां । <BR/>असें म्हणूनी करी तेव्हां । <BR/>बाल लोहाचें सुवर्ण ॥६॥ <BR/><BR/>

बोल तयाचा मानून । <BR/>करिती व्रतबंधन । <BR/>मातेपाशीं भिक्षा दान । <BR/>मागे तीन वेद पढे ॥७॥ <BR/><BR/>

जैं प्रातःकाल येतां । <BR/>अंधःकार जाय अस्ता । <BR/>तेवीं बाळें वेद पढतां । <BR/>मर्त्यताधी लोपली ॥८॥ <BR/><BR/>

सर्वां परम हर्ष झाला । <BR/>बटू प्रार्थी मातेला । <BR/>स्वीकारुं संन्यासाला । <BR/>होती तुला पुत्र पुत्री ॥९॥ <BR/><BR/>

माता दंभोलीपातसे । <BR/>ऐकतांची पडतसे । <BR/>सांवरोनी बोलतसे । <BR/>क्रम असे संन्यासासी ॥१०॥ <BR/><BR/>

वेदांत ब्रह्मचर्यादि । <BR/>क्रम असे नच आधीं । <BR/>अन्यथा पडे मधीं । <BR/>पुत्र सुधी ऐक म्हणे ॥११॥ <BR/><BR/>

॥इति श्रीमत् परमहंस परिव्राजकाचार्य श्री वासुदेवानंदसरस्वती विरचिते श्री सप्तशती गुरूचरित्रे
नृसिंहावतारो नाम एकादशोऽध्यायः ॥११॥। <BR/>(ओवी संख्या ११) ग्रंथ संख्या ॥१३३॥ <BR/><BR/>

<H3>॥अध्याय १२॥ </H3>

॥ॐ श्रीगणेशाय नमः। <BR/>ॐ श्रीसद्गुरवे नमः। <BR/>ॐ श्री दत्तात्रेयाय नमः॥ <BR/><BR/>

सच्चित्परब्रह्म श्रवणा । <BR/>न्यास हेतू तत्कारण । <BR/>वैराग्य न क्रम जाण । <BR/>आळस न कीजे येथ ॥१॥ <BR/><BR/>

कां वारिसी तूं मज । <BR/>आयुष्य जेवीं वीज । <BR/>क्षणभंगुर देह तुज । <BR/>कळे सहज मृत्यू न कीं ॥२॥ <BR/><BR/>

येथ मानवांची काय । <BR/>कथा मृत्यू देवां खाय । <BR/>न ये गेलेलें आयुष्य । <BR/>न कळे काय केव्हां पडे ॥३॥ <BR/><BR/>

सन्मार्गि न करीं विघ्न । <BR/>सुपुत्रा तूं होसी म्हणून । <BR/>मस्तकीं हस्त ठेऊन । <BR/>पूर्वस्मरण तिला देई ॥४॥ <BR/><BR/>

म्हणे तनया श्रीपदा तूं । <BR/>एक पुत्र होतां जा तूं । <BR/>सुत म्हणे पुरतां हेतू । <BR/>आज्ञा दे तूं म्हणूनी राहे ॥५॥ <BR/><BR/>

ज्यांचे व्यंग अध्ययन । <BR/>जे म्हणविती प्राज्ञ । <BR/>तेही त्यापाशीं येवून । <BR/>अध्ययन करिती नित्य ॥६॥ <BR/><BR/>

ती माय गर्भिणी झाली । <BR/>पुत्र दोन प्रसवली । <BR/>त्या बाळें आज्ञा घेतली । <BR/>वाढ धरिलीं काशीची ॥७॥ <BR/><BR/>

तो सस्मित बोले तयां । <BR/>पुनः भेटें म्हणुनिया । <BR/>काशीमध्यें येवोनियां । <BR/>धरी धैर्या करी योग ॥८॥ <BR/><BR/>

महान्गतस्मय जाणून । <BR/>न्यासमार्ग स्थापीं म्हणून । <BR/>विप्रें प्रार्थितां तो प्राज्ञ । <BR/>स्वयें संन्यासी होतसे ॥९॥ <BR/><BR/>

जो होता तेथें यती । <BR/>वृद्ध कृष्णसरस्वती । <BR/>तया वरुनी गुरु होती । <BR/>नरसिंहसरस्वती ॥१०॥ <BR/><BR/>

होऊन नर आपण । <BR/>गुरुचे गुरु असून । <BR/>रामकृष्णापरी जाण । <BR/>गुरु करुन घेती गुरु ॥११॥ <BR/><BR/>

स्थापूनि श्रौंतधर्म । <BR/>फिरे सर्व तीर्थाश्रम । <BR/>माधवा दे आश्रम । <BR/>वळे जन्मभूमीकडे ॥१२॥ <BR/><BR/>

॥इति श्रीमत् परमहंस परिव्राजकाचार्य श्री वासुदेवानंदसरस्वती विरचिते श्री सप्तशती गुरूचरित्रे
संन्यासदीक्षाग्रहणं नाम द्वादशोऽध्यायः॥१२॥(ओवी संख्या १२) ग्रंथ संख्या ॥१४५॥ <BR/><BR/>

<H3>॥अध्याय १३॥ </H3>

॥ॐ श्रीगणेशाय नमः। <BR/>ॐ श्रीसद्गुरवे नमः। <BR/>ॐ श्री दत्तात्रेयाय नमः॥ <BR/><BR/>

बाळवर्य ज्ञानज्योति । <BR/>कृष्णमाधवसरस्वती । <BR/>सदानंदोपेंद्रयती । <BR/>सातवा मी हे मुख्य शिष्य ॥१॥ <BR/><BR/>

अधूर्त सर्व शांत । <BR/>गुरु ऐशां शिष्यांसहित । <BR/>आले जन्मभूमीप्रत । <BR/>हो माताही यतिवंद्या ॥२॥ <BR/><BR/>

विनन्ति करुनी नर । <BR/>विश्वरुपा घरोघर । <BR/>न्हेती देती गुरुवर । <BR/>परपार मायबापां ॥३॥ <BR/><BR/>

तो प्रभू म्हणे भगिनीला । <BR/>दंपतीभेद केला । <BR/>त्वां लातिलें हो धेनूला । <BR/>पती त्यजील कुष्ठी होसी ॥४॥ <BR/><BR/>

ते भूयः प्रार्थितां म्हणती । <BR/>वृद्धत्वीं पति हो यति । <BR/>कुष्ठाची करीन शांति । <BR/>स्त्रियां पति गती न अन्य ॥५॥ <BR/><BR/>

असें तये वेळीं तिला । <BR/>सांगोन शिष्यमेळा । <BR/>घेवोनि ये गोदावरीला । <BR/>भूगोला उद्धरी जो ॥६॥ <BR/><BR/>

शिष्य मेळवी आणिक । <BR/>माधवारण्यसंज्ञक । <BR/>ज्ञान देउनी सम्यक् । <BR/>विशोक केला गुरुनें ॥७॥ <BR/><BR/>

गुरुवर्य पुढें येती । <BR/>तेथ एका विप्रा पाहती । <BR/>मराया ये गोदेप्रति । <BR/>दगड पोटीं बांधोनिया ॥८॥ <BR/><BR/>

तयाचा तो जाणून भाव । <BR/>शिष्यां म्हणती घ्यारे धांव । <BR/>शिष्यें घेवोनिया धांव । <BR/>तयास जवळ आणिला ॥९॥ <BR/><BR/>

तो साद्यंत पुसतां वदे । <BR/>शूलपीडित मी प्राण दें । <BR/>कुकर्मं केले पूर्वीं मदें । <BR/>त्याचें फल दे देव हें की ॥१०॥ <BR/><BR/>

नाहीं पुण्य पूर्वापार । <BR/>मी झालों भूमीभार । <BR/>गुरु म्हणती अनिवार । <BR/>दोष फार आत्मघातें ॥११॥ <BR/><BR/>

तूं मरु नको रोगावर । <BR/>औषध देतों मी शीघ्र । <BR/>ऐसें म्हणती गुरुवर । <BR/>तवं ये विप्र सायंदेव ॥१२॥ <BR/><BR/>

तो तोषवी श्रीरुसी । <BR/>म्हणे द्विजमी कांचीवासी । <BR/>गुरु म्हणती हा उपवासी । <BR/>या द्विजासी जेवूं घालीं ॥१३॥ <BR/><BR/>

हें साम्प्रत करी काज । <BR/>सायंदेव म्हणे हा द्विज । <BR/>अन्नवैरी झाला आज । <BR/>दोष ये मज हा मरतां ॥१४॥ <BR/><BR/>

अपूप दे म्हणती तया । <BR/>तें मानून गुरुराया । <BR/>भिक्षेला ने प्रार्थुनियां । <BR/>द्विज शिष्यांसमवेत ॥१५॥ <BR/><BR/>

धू पाद्ये गुरुचे पाद । <BR/>पूजी विधीनें वंदी पाद । <BR/>जेववी सर्वां हो सानंद । <BR/>झाला विगद तोही विप्र ॥१६॥ <BR/><BR/>

॥इति श्रीमत् परमहंस परिव्राजकाचार्य श्री वासुदेवानंदसरस्वती विरचिते श्री सप्तशती गुरूचरित्रे
विप्रशूलहरणं नाम त्रयोदशोऽध्यायः ॥१३। <BR/>(ओवी संख्या १६) ग्रंथ संख्या ॥१६१॥ <BR/><BR/>

<H3>॥अध्याय १४॥ </H3>

॥ॐ श्रीगणेशाय नमः। <BR/>ॐ श्रीसद्गुरवे नमः। <BR/>ॐ श्री दत्तात्रेयाय नमः॥ <BR/><BR/>

तो सायन्देव म्हणे । <BR/>म्लेच्छराजा माझें जिणें । <BR/>हरील वाटे आजी त्याणें । <BR/>बोलावणें केलें आहे ॥१॥ <BR/><BR/>

मीं अतःपर न डरें। <BR/>गुरु म्हणती तूं जा त्वरें । <BR/>परतवील तो सत्कारें । <BR/>म्हणूनी करें आश्वासिती ॥२॥ <BR/><BR/>

हाची प्रसाद म्हणून । <BR/>सायंदेव जातां यवन । <BR/>मृतप्राय हो भिवून । <BR/>गौरवूत त्या बोळवी ॥३॥ <BR/><BR/>

वंशवृद्धी निजभक्ती । <BR/>गुरु देवून पुनः भेटी । <BR/>सायंदेवा देवूं म्हणती । <BR/>गुप्त होती पुढें स्वयें ॥४॥ <BR/><BR/>

निवृत्तिः श्रीगुरुपदैः । <BR/>सर्वत्रात्र प्रकाशिता । <BR/>प्रस्थाप्य तीर्थयात्रायै । <BR/>स्वन्गृहीताऽप्रकाशिता ॥५॥ <BR/><BR/>

॥इति श्रीमत् परमहंस परिव्राजकाचार्य श्री वासुदेवानंदसरस्वती विरचिते श्री सप्तशती गुरूचरित्रे
सायंदेववरप्रदानं नाम चतुर्दशोऽध्यायः॥१४॥। <BR/>(ओवी संख्या ५) ग्रंथ संख्या ॥१६६॥ <BR/><BR/>

<H3>॥अध्याय १५॥ </H3>

॥ॐ श्रीगणेशाय नमः। <BR/>ॐ श्रीसद्गुरवे नमः। <BR/>ॐ श्री दत्तात्रेयाय नमः॥ <BR/><BR/>

शिष्यांप्रति गुरु म्हणती । <BR/>तीर्थें हिंडा सर्वक्षिती । <BR/>भेटूं श्रीशैलावरती । <BR/>ते म्हणती दवडूं नका ॥१॥ <BR/><BR/>

ते संसृतिहर पाद । <BR/>हेची सर्वतीर्थास्पद । <BR/>गुरु म्हणती निर्विवाद । <BR/>चला खेद सोडूनियां ॥२॥ <BR/><BR/>

वाक्य तादृश तें ऐकूनी । <BR/>भावें शिरसा मानुनी । <BR/>म्हणती जावे कोण्या स्थानीं । <BR/>तें ऐकूनी गुरु बोले ॥३॥ <BR/><BR/>

सात पुरी धाम चार । <BR/>बारा ज्योतिर्लिंगें थोर । <BR/>आचरतां बहु कृच्छ्र । <BR/>फळ हो दूर जाय पाप ॥४॥ <BR/><BR/>

आचारावें तीर्थी क्षौर । <BR/>जसा असे स्वाधिकार । <BR/>तसा श्राद्धादिप्रकार । <BR/>करितां दूर नसे क्षेम ॥५॥ <BR/><BR/>

जे कोणी जितुके गाव । <BR/>तीर्था जाती ठेवूनि भाव । <BR/>तितुके कृच्छ्रफळ अपूर्व । <BR/>तरती पूर्वज तयांचे ॥६॥ <BR/><BR/>

पाहुनि नदीसंगम । <BR/>न्हातां पुण्य उत्तम । <BR/>ऋतु निवर्ततां ग्रीष्म । <BR/>तीर्थधाम विटाळे ॥७॥ <BR/><BR/>

स्वधर्मानें आठ मास । <BR/>फिरा ठरा चार मास । <BR/>नवें जळ ये नदीस । <BR/>दहा दिवस ये विटाळ ॥८॥ <BR/><BR/>

दोष नच तीरस्थांसी । <BR/>तीन दिन महानदीसी । <BR/>अहोरात्र र्‍हदकूपासी । <BR/>करा ऐसी यात्रा तुम्हीं ॥९॥ <BR/><BR/>

पाप मोचन होयी ज्ञान । <BR/>वर्ष येतां बहुधान्य । <BR/>श्रीशैलावर मी भेटेन । <BR/>तथास्तु म्हणून ते गेले ॥१०॥ <BR/><BR/>

॥इति श्रीमत् परमहंस परिव्राजकाचार्य श्री वासुदेवानंदसरस्वती विरचिते श्री सप्तशती गुरूचरित्र
तीर्थयात्रानिरूपणं नाम पंचदशोऽध्यायः ॥१५॥(ओवी संख्या १०) ग्रंथ संख्या ॥१७६।

<H3>॥अध्याय १६॥ </H3>

॥ॐ श्रीगणेशाय नमः। <BR/>ॐ श्रीसद्गुरवे नमः। <BR/>ॐ श्री दत्तात्रेयाय नमः॥ <BR/><BR/>

तो महात्मा लोटुनी शिष्यां । <BR/>स्वयें कोठें राहोनियां । <BR/>काय करी असे तया । <BR/>विप्रें पुसतां सिद्ध सांगे ॥ <BR/><BR/>

सवें जितात्मा मी एक । <BR/>वैजनाथीं गुरुनायक । <BR/>असतां विप्र आला एक । <BR/>सांगे दुःख गुरुनें दिल्हें ॥२॥ <BR/><BR/>

गुरु तया धिक्कारुन । <BR/>म्हणती तूं रे जा यथोन । <BR/>येरु धरुनियां चरण । <BR/>गुरुसेवन सांगा म्हणे ॥३॥ <BR/><BR/>

गुरु संतोषें बोलती । <BR/>ब्रह्माविष्णूशिवमूर्ति । <BR/>गुरु ब्रह्म साक्षात्‌ म्हणती । <BR/>भक्तां देती ते सर्वार्थ ॥४॥ <BR/><BR/>

सेवा गहन वाटे तरी । <BR/>गुरु आपुल्या शिष्या तारी । <BR/>कथा झाली हे द्वापारीं । <BR/>अवधारी मी सांगतो ॥५॥ <BR/><BR/>

धौम्य दोषज्ञ गुरु भला । <BR/>तिघे शिष्य होते त्याला । <BR/>कठिण सेवा सांगे त्याला । <BR/>न वेदांसी सांगे पूर्वी ॥६॥ <BR/><BR/>

विशेषार्थ न सांगती । <BR/>हृच्छुघ्यर्थ सेवा घेती । <BR/>वळखूनी प्रसन्न होती । <BR/>रहाटी ऐसी गुरुची हे ॥७॥ <BR/><BR/>

धौम्य अशा रीती शिष्या । <BR/>अरुणा म्हणे शेतीं तोया । <BR/>न्हेयी म्हणतां तो न्हे तोया । <BR/>तें न जाय शेताकडे ॥८॥ <BR/><BR/>

मनीं ध्यायी गुरुपद । <BR/>जलामध्यें पडे सानंद । <BR/>जळ क्षेत्रीं ये स्वच्छंद । <BR/>गुरु प्रसाद करी तेव्हां ॥९॥ <BR/><BR/>

अध्यात्म ज्ञानी तो झाला । <BR/>तया गेहा पाठविला । <BR/>धौम्य सांगे बैदाला । <BR/>ह्या शेताला यत्‍नें राखीं ॥१०॥ <BR/><BR/>

राखोनि तो मळी धान । <BR/>गुरुला ते दे सांगून । <BR/>गाडा रेडा एक देऊन । <BR/>म्हणे आण धान्य घरीं॥११॥ <BR/><BR/>

गाडा त्या धान्ये भरुन । <BR/>आणिता पंकी तो गढून । <BR/>गेला तव गुरु येवून । <BR/>त्या काढून प्रसन्न हो ॥१२॥ <BR/><BR/>

सर्व विद्या आल्या त्याला । <BR/>तया गेहीं पाठविला । <BR/>गुरु म्हणे उपमन्यूला । <BR/>तूं धेनूला वनी चारीं ॥१३॥ <BR/><BR/>

नेवोनि तो गुरें रानीं । <BR/>चरवी तेथें भिक्षा करुनी । <BR/>गुरु मागे तें जाणुनी । <BR/>भिक्षा आणुनि दे ती मला ॥१४॥ <BR/><BR/>

द्विरावृत्ती भिक्षा करी । <BR/>शिष्य एक देई घरीं । <BR/>तें जाणुनी गुरु दुसरी । <BR/>भिक्षा घरीं देई म्हणे ॥१५॥ <BR/><BR/>

दुश्चित्त तो नच होई । <BR/>दोनी भिक्षा घरीं देई । <BR/>वस्तोच्छिष्टपय घेई । <BR/>गुरुमायी वारी तया ॥१६॥ <BR/><BR/>

तो अर्‌काचें क्षीर पीतां । <BR/>होई अंध कूपी पडतां । <BR/>कृपा आली गुरुनाथा । <BR/>दृष्टी देता झाला मंत्रें ॥१७॥ <BR/><BR/>

सत्कामाः फलंतु ते । <BR/>असें म्हणुनि धाडी त्यातें । <BR/>तो हो कृतार्थ कीर्तीते । <BR/>तच्छिष्यें मिरविली ॥१८॥ <BR/><BR/>

जगद्वंद्य शिष्य झाला । <BR/>सतक्षकेंद्र पाडिला । <BR/>गुरुतोषाची ही कला । <BR/>जा तूं गुरुला पुनः सेवीं ॥१९॥ <BR/><BR/>

तो तद्वैरें अनुतापाला । <BR/>मग तारिती गुरु त्याला । <BR/>आले भिल्लवाडीला । <BR/>वास केला चार मास ॥२०॥ <BR/><BR/>

॥इति श्रीमत् परमहंस परिव्राजकाचार्य श्री वासुदेवानंदसरस्वती विरचिते श्री सप्तशती गुरूचरित्रे
शिष्यत्रयाख्यानं नाम षोडशोऽध्यायः॥१६॥(ओवी संख्या २०) ग्रंथ संख्या ॥१९६॥ <BR/><BR/>

<H3>॥अध्याय १७॥ </H3>

॥ॐ श्रीगणेशाय नमः। <BR/>ॐ श्रीसद्गुरवे नमः। <BR/>ॐ श्री दत्तात्रेयाय नमः॥ <BR/><BR/>

जे चर्वित चर्वणसे । <BR/>विषय भोगिताति पिसे । <BR/>तारावया तया असें । <BR/>करीतसे गुरु कर्म ॥१॥ <BR/><BR/>

विप्र मुख्याचा सुत एक । <BR/>कोल्हापुरी होता मूर्ख । <BR/>पशु म्हणती सर्व लोक । <BR/>निंदिती दुःख वाटे त्यातें ॥२॥ <BR/><BR/>

विरक्ता परी तो येवून । <BR/>भुवनेश्वरीसी प्रार्थून । <BR/>न होता ती सुप्रसन्न । <BR/>जिव्हा छेदून देतसे ॥३॥ <BR/><BR/>

शिरस्सुमन द्याया चिंती । <BR/>देवी धाडी त्या गुरुप्रति । <BR/>गुरु जिव्हा देती करिती । <BR/>सुमती जाती गुरुपुढें ॥४॥ <BR/><BR/>

॥इति श्रीमत् परमहंस परिव्राजकाचार्य श्री वासुदेवानंदसरस्वती विरचिते श्री सप्तशती गुरूचरित्रे
छिन्नजिव्हादानं नाम सप्तदशोऽध्यायः॥१७॥(ओवी संख्या ४) ग्रंथ संख्या ॥२००॥ <BR/><BR/>

<H3>॥अध्याय १८॥ </H3>

॥ॐ श्रीगणेशाय नमः। <BR/>ॐ श्रीसद्गुरवे नमः। <BR/>ॐ श्री दत्तात्रेयाय नमः॥ <BR/><BR/>

सुरेख क्षेत्र गुरु पाहे । <BR/>कृष्णा पंचगंगा वाहे । <BR/>तेथें द्वादशाब्द राहे । <BR/>अजुनी आहे तेथें गुप्त ॥१॥ <BR/><BR/>

तेथें दुःखि विप्राघरीं । <BR/>गुरु शाकभिक्षा करी । <BR/>घेवडा वेल तोडी करीं । <BR/>ब्राह्मणी करी दुःख तेव्हां ॥२॥ <BR/><BR/>

तद्‌दुःख हरावया । <BR/>वेलातळीं देई तयां । <BR/>धनकुंभ गुरुराया । <BR/>म्हणे तयां, न प्रगटा हे ॥३॥ <BR/><BR/>

॥इति श्रीमत् परमहंस परिव्राजकाचार्य श्री वासुदेवानंदसरस्वती विरचिते श्री सप्तशती गुरूचरित्र
धनकुंभप्रदानं नाम अष्टादशोऽध्यायः ॥१८॥(ओवी संख्या ३) ग्रंथ संख्या ॥२०३॥ <BR/><BR/>

<H3>॥अध्याय १९॥ </H3>

॥ॐ श्रीगणेशाय नमः। <BR/>ॐ श्रीसद्गुरवे नमः। <BR/>ॐ श्री दत्तात्रेयाय नमः॥ <BR/><BR/>

हो हा संन्यासी म्हणून । <BR/>भिक्षा मागे शिव आपण । <BR/>हिरण्यकशिपु दारण । <BR/>करितां नखें तापलीं ॥१॥ <BR/><BR/>

जो विज्ञैकगम्य हरि । <BR/>तो श्रीदत्त औदुंबरीं । <BR/>शांत होतां तयावरी । <BR/>वास करी श्रीसहित ॥२॥ <BR/><BR/>

दे मार्ग कृष्णा तया । <BR/>द्वीपीं राहे योगिनी तया । <BR/>भिक्षा देती पूजूनियां । <BR/>नेणूनिया विप्र म्हणती ॥३॥ <BR/><BR/>

न स्वछंदी गांवीं जायीं । <BR/>पाहूं येथें काय खायी । <BR/>ऐसें म्हणुनि ते ठायीं । <BR/>राहता येयी भय त्याला ॥४॥ <BR/><BR/>

तत्रत्य नर गंगानुज । <BR/>भावें आला त्या गुरुराज । <BR/>दाखवूनी तेथील गुज । <BR/>देती निजप्रीती वर ॥५॥ <BR/><BR/>

तो नमूनी त्रिस्थली पुसे । <BR/>क्षणें गुरु दावितसे । <BR/>गुरु जाऊं म्हणतसे । <BR/>दुःख होतसे योगिनीसी ॥६॥ <BR/><BR/>

न गूढाः केपि में चेष्टा । <BR/>विदुरित्येष पादुके । <BR/>विन्यस्याश्र्वास्य ताः प्राप । <BR/>श्रीगुरुर्गाणगापुरुम् ॥७॥ <BR/><BR/>

॥इति श्रीमत् परमहंस परिव्राजकाचार्य श्री वासुदेवानंदसरस्वती विरचिते श्री सप्तशती गुरूचरित्रे
योगिनीवरदानं नाम एकोनविंशोऽध्यायः ॥१९॥। <BR/>(ओवी संख्या ७) ग्रंथ संख्या ॥२१०॥ <BR/><BR/>

<H3>॥अध्याय २०॥ </H3>

॥ॐ श्रीगणेशाय नमः। <BR/>ॐ श्रीसद्गुरवे नमः। <BR/>ॐ श्री दत्तात्रेयाय नमः॥ <BR/><BR/>

ऐसें परिसुनी विप्र । <BR/>म्हणे तेथें कोणा वर । <BR/>लाधला बोला सविस्तर । <BR/>ऐकें उत्तर सिद्ध म्हणे ॥१॥ <BR/><BR/>

एक दशग्रंथी विप्र । <BR/>शिरोळग्रामीं मृतपुत्र । <BR/>तद्भार्येसी एक विप्र । <BR/>सांगे उग्रकर्मविपाक ॥२॥ <BR/><BR/>

त्वां ब्रह्मस्वशत घेतलें । <BR/>तया पिशाचत्व आलें । <BR/>त्याणें तुझे सुत मारिले । <BR/>कर्म केलें पाहिजे त्याचें ॥३॥ <BR/><BR/>

दे द्रव्य तद्गोत्रासी । <BR/>सेवीं मास एक गुरुसी । <BR/>येरु म्हणे न मजपाशीं । <BR/>द्रव्य गुरुसी सेवीं भावें ॥४॥ <BR/><BR/>

अभयंकर रक्षु ऐसें । <BR/>म्हणूनी सेवितसे । <BR/>स्वप्नीं भूत मारीतसे । <BR/>राखीतसे गुरु तिसी ॥५॥ <BR/><BR/>

सांगे तत् परिहार जसा । <BR/>जागेंपणें करी तसा । <BR/>तेणें मुक्त झाला पिसा । <BR/>गुरु प्रसाद दे तिला ॥६॥ <BR/><BR/>

ती दोन पुत्र प्रसवे । <BR/>ते दोघे दिसती बरवें । <BR/>थोर होतां व्रत करावें । <BR/>म्हणुनी वेचिती ते द्रव्य ॥७॥ <BR/><BR/>

श्रेष्ठ तनयाचें व्रत । <BR/>आरंभिता धनुर्वात । <BR/>होवोनि तो वांकत । <BR/>सन्निपात न शमें यत्‍नें ॥८॥ <BR/><BR/>

तो तद्भावें फिरवी नेत्र । <BR/>मरे होतां अर्धरात्र । <BR/>माता रडे, पिटी गात्र । <BR/>बोधमात्र नायके ती ॥९॥ <BR/><BR/>

दिवस मध्यान्हीही येतां । <BR/>जाळाया ती न दे प्रेता । <BR/>ब्रह्मचारी स्पष्टवक्ता । <BR/>तेथें येतां झाला तेव्हां ॥१०॥ <BR/><BR/>

॥इति श्रीमत् परमहंस परिव्राजकाचार्य श्री वासुदेवानंदसरस्वती विरचिते श्री सप्तशती गुरूचरित्रे
समंधपरिहारो नाम विंशोऽध्यायः ॥२०॥(ओवी संख्या १०) ग्रंथ संख्या ॥२२०॥ <BR/><BR/>

<H3>॥अध्याय २१॥ </H3>

॥ॐ श्रीगणेशाय नमः। <BR/>ॐ श्रीसद्गुरवे नमः। <BR/>ॐ श्री दत्तात्रेयाय नमः॥ <BR/><BR/>

तो होय गुरुनाथ । <BR/>तियेप्रति सांगे हित । <BR/>कोण कोणाचा हो सुत । <BR/>वद ज्ञात असे तर ॥१॥ <BR/><BR/>

पृथ्व्यप्‌तेजोवाताकाश । <BR/>हेच आले आकारास । <BR/>मायामय संबंधास । <BR/>तूंचि खास रडशी कीं ॥२॥ <BR/><BR/>

जरी सूनू तुझा हाची । <BR/>पूर्वापर असे साची । <BR/>सांग कथा प्राग्जन्माची । <BR/>तूं कोणाची स्त्री की माता ॥३॥ <BR/><BR/>

जैं सूर्योदयास्तानें । <BR/>नित्य दिन रात होणें । <BR/>तेवीं कर्में जन्ममरणें । <BR/>भोगणें सुखदुःख ॥४॥ <BR/><BR/>

कोणी नहें निवारिती । <BR/>गुणमय ते मरती । <BR/>देवादिकां हीच गती । <BR/>मेला मागुती न ये शोके ॥५॥ <BR/><BR/>

दे हा शव जाळावया । <BR/>ती म्हणे जो दे अभया । <BR/>बाध ये कीं त्याच्या वाक्या । <BR/>कोण तया पुढें भजे ॥६॥ <BR/><BR/>

सांगे शांत ब्रह्मचारी । <BR/>हें जा पूस औदुंबरी । <BR/>येरु शव बांधुनी उदरीं । <BR/>पादुकेवरी शिर हाणी ॥७॥ <BR/><BR/>

बोल कोणाचा ऐकेना । <BR/>लोक गेले स्वसदना । <BR/>पतिसह ती अंगना । <BR/>आक्रोशना करीतसे ॥८॥ <BR/><BR/>

स्वप्नी नको रडूं म्हणून । <BR/>स्वामी देती आश्वासन । <BR/>पाहे जगी होवून । <BR/>पुत्र संजीवन झाला ॥९॥ <BR/><BR/>

विप्र पाहांटेस आले । <BR/>त्यांणीं नवल हें ऐकिलें । <BR/>सर्वां आश्चर्य तें झालें । <BR/>असें झालें वाणूं किती ॥१०॥ <BR/><BR/>

॥इति श्रीमत् परमहंस परिव्राजकाचार्य श्री वासुदेवानंदसरस्वती विरचिते श्री सप्तशती गुरूचरित्रे
मृतपुत्रसंजीवनं नाम एकोविंशोऽध्यायः ॥२१॥। <BR/>(ओवी संख्या १०) ग्रंथ संख्या ॥२३०॥ <BR/><BR/>

<H3>॥अध्याय २२॥ </H3>

॥ॐ श्रीगणेशाय नमः। <BR/>ॐ श्रीसद्गुरवे नमः। <BR/>ॐ श्री दत्तात्रेयाय नमः॥ <BR/><BR/>

गुरु वसे गाणगापुरीं । <BR/>तेथें काय लीला करी । <BR/>असें विप्रें पुसतां बरीं । <BR/>लीला सारी सांगे सिद्ध ॥१॥ <BR/><BR/>

मी तो कः पदार्थ येथ । <BR/>वर्णावया सर्व चरित । <BR/>होती ब्रह्मादि कुंठित । <BR/>तेव्हां संक्षिप्त सांगतों ॥२॥ <BR/><BR/>

अमेय कीर्ति गुरु आले । <BR/>भीमामरजासंगमीं भले । <BR/>गाणगापुरी राहिले । <BR/>बैसले अश्वत्थीं तें ॥३॥ <BR/><BR/>

हो यद्गत्या गृह पावन । <BR/>तो विप्रगृहीं येऊन । <BR/>वांझमहिषी पाहून । <BR/>ब्राह्मणस्त्रीतें बोले ॥४॥ <BR/><BR/>

सु सत्वा तूं दे क्षीरपान । <BR/>ब्राह्मणी बोले वचन । <BR/>वांझ म्हैंस हे दुभे न । <BR/>गुरु दोहून दावीं म्हणे ॥५॥ <BR/><BR/>

मानून ती दोही क्षीर । <BR/>दोन घडे दोहिलें क्षीर । <BR/>गुरु पिऊनीं देती वर । <BR/>हो दारिद्र दूर म्हणूनी ॥६॥ <BR/><BR/>

॥इति श्रीमत् परमहंस परिव्राजकाचार्य श्री वासुदेवानंदसरस्वती विरचिते श्री सप्तशती गुरूचरित्रे
वंध्यामहिषीदोहनं नाम द्वाविंशोऽध्यायः ।२२॥(ओवी संख्या ६) ग्रंथ संख्या ॥२३६॥ <BR/><BR/>

<H3>॥अध्याय २३॥ </H3>

॥ॐ श्रीगणेशाय नमः। <BR/>ॐ श्रीसद्गुरवे नमः। <BR/>ॐ श्री दत्तात्रेयाय नमः॥ <BR/><BR/>

ही कानि वार्ता ऐकून । <BR/>सर्व पुसे नृप येऊन । <BR/>गुरु महात्म्य ऐकून । <BR/>ससैन्य येऊन प्रार्थी ॥१॥ <BR/><BR/>

म्हणे वसूनी गांवात । <BR/>उद्धरीं आम्हां तूं दैवत । <BR/>ते मानी गुरुनाथ । <BR/>पालखींत बसवी भूप ॥२॥ <BR/><BR/>

न वर्तंते प्रभुधियः । <BR/>परतंत्रास्तथाऽपि हि । <BR/>भक्तिप्रियो भक्तिगभ्यो । <BR/>भक्ताधीनत्वमेत्यजः ॥३॥ <BR/><BR/>

भूपें तेव्हां उत्सवून । <BR/>त्यां आणिलें पालखींतून । <BR/>अश्वत्थातळीं येऊन । <BR/>ब्रह्मराक्षसा पहाती ॥४॥ <BR/><BR/>

तोही तया पदीं लागे । <BR/>गुरु राक्षसासी सांगे । <BR/>संगमीं न्हातां तूं वेगे । <BR/>होसी अंगे येथ मुक्त ॥५॥ <BR/><BR/>

तो तद्धा मीं पावला । <BR/>ग्रामी मठ गुरुला दिल्हा । <BR/>ऐकूनि गुरुची लीला । <BR/>निंदी तयाला एकयति ॥६॥ <BR/><BR/>

॥इति श्रीमत् परमहंस परिव्राजकाचार्य श्री वासुदेवानंदसरस्वती विरचिते श्री सप्तशती गुरूचरित्रे
ब्रह्मराक्षसोद्धरणं नाम त्रयोविंशोऽध्यायः ॥२३॥(ओवी संख्या ६) ग्रंथ संख्या ॥२४२॥ <BR/><BR/>

<H3>॥अध्याय २४॥ </H3>

॥ॐ श्रीगणेशाय नमः। <BR/>ॐ श्रीसद्गुरवे नमः। <BR/>ॐ श्री दत्तात्रेयाय नमः॥ <BR/><BR/>


तो कुमसीग्रामीं वसे । <BR/>तेथ ससैन्य गुरु येतसे । <BR/>त्रिविक्रमा ध्यानीं दिसें । <BR/>देव येतसे नदीतीरीं ॥१॥ <BR/><BR/>

तेथें पळत ये यती । <BR/>तया दिसे सैन्य यती । <BR/>गुरु त्याचा गर्व हरती । <BR/>त्या दाविती निजरुप ॥२॥ <BR/><BR/>

तो कर जोडुनी प्रार्थी । <BR/>गुरु तया गती देती । <BR/>गाणगापुरी मागुती । <BR/>गुरु येती सैन्यासह ॥३॥ <BR/><BR/>

॥इति श्रीमत् परमहंस परिव्राजकाचार्य श्री वासुदेवानंदसरस्वती विरचिते श्री सप्तशती गुरूचरित्रे
विश्वरूपदर्शनं नाम चतुर्विशोऽध्यायः ॥२४॥(ओवी संख्या ३) ग्रंथ संख्या ॥२४५॥ <BR/><BR/>

<H3>॥अध्याय २५॥ </H3>

॥ॐ श्रीगणेशाय नमः। <BR/>ॐ श्रीसद्गुरवे नमः। <BR/>ॐ श्री दत्तात्रेयाय नमः॥ <BR/><BR/>

होते मंदधीब्राह्मण । <BR/>म्लेच्छराजापुढें येऊन । <BR/>सार्थवेद म्हणून । <BR/>घेती धन उन्मत्त ते ॥१॥ <BR/><BR/>

म्लेच्छा मदोन्मत्त विप्र । <BR/>म्हणती आज्ञा द्यावी क्षिप्र । <BR/>वादें जिंकूं लोकीं विप्र । <BR/>हारिपत्र किंवा घेवूं ॥२॥ <BR/><BR/>

राव महानंदे देत । <BR/>आज्ञा बसवी पालखीत । <BR/>विप्र राजे म्हणवीत । <BR/>भूमी जिंकित येती तेथ ॥३॥ <BR/><BR/>

ते कुमसी मध्यें यती । <BR/>त्रिविक्रमभारती । <BR/>त्रिवेदी जाणुनियां येती । <BR/>त्या म्हणती वाद करीं ॥४॥ <BR/><BR/>

जरी मैत्रद्विज असे । <BR/>तरी करील कीं असें । <BR/>कुबुद्धि हे विप्र जसे । <BR/>हरती तसें करावें ॥५॥ <BR/><BR/>

यांची वांछा गुरु पुरवील । <BR/>असें म्हणोनी त्यां तत्काळ । <BR/>यती आणी गुरुजवळ । <BR/>सांगे सकळ त्रिविक्रम ॥६॥ <BR/><BR/>

वाद्यां शोधीत हे आले । <BR/>यांणीं माझें न ऐकिलें । <BR/>मग येथें आणिले । <BR/>या शिक्षिले पाहिजेत ॥७॥ <BR/><BR/>

गुरुजी म्हणती तया । <BR/>नेणो आम्ही जयाऽजया । <BR/>वाद आम्हाम कासया । <BR/>तुम्हीं वाया मरुं नका ॥८॥ <BR/><BR/>

विप्र वचन बोलती । <BR/>तुम्हां काय विद्या येती । <BR/>तें ऐकूनि गुरु म्हणती । <BR/>गर्व किती करितां हा ॥९॥ <BR/><BR/>

गर्वे लोकीं किती मेले । <BR/>बाण रावण खपले । <BR/>व्यर्थ कौरवादी मेले । <BR/>आरंभिलें काय हें तुम्हीं ॥१०॥ <BR/><BR/>

॥इति श्रीमत् परमहंस परिव्राजकाचार्य श्री वासुदेवानंदसरस्वती विरचिते श्री सप्तशती गुरूचरित्रे
उन्मत्तद्विजाख्यानं नाम पंचविंशोऽध्यायः।२५॥(ओवी संख्या १०) ग्रंथ संख्या ॥२५५॥ <BR/><BR/>

<H3>॥अध्याय २६॥ </H3>

॥ॐ श्रीगणेशाय नमः। <BR/>ॐ श्रीसद्गुरवे नमः। <BR/>ॐ श्री दत्तात्रेयाय नमः॥ <BR/><BR/>

वेद केवळ म्हणावया । <BR/>हो सायास ऋषिवर्या । <BR/>कलियुगीं अल्पायुष्यां । <BR/>केवीं आम्नायांतीं गती ॥१॥ <BR/><BR/>

चिरंजीव भरद्वाज । <BR/>ब्रह्मा पुसे वेदगुज । <BR/>तीन राशी दावी अज । <BR/>ऋषी लाजला तेधवा ॥२॥ <BR/><BR/>

दे देव मुष्टी तीन । <BR/>न तया आले अजून । <BR/>हे अनंत वेद जाण । <BR/>विभागून ठेविले तूर्त ॥३॥ <BR/><BR/>

विष्णू भूतळीं व्यासरुपी । <BR/>चौशिष्यां चार निरुपी । <BR/>वेद शाखा विभागरुपी । <BR/>पैला निरुपी ऋग्वेद ॥४॥ <BR/><BR/>

शुद्धांतः करणें पैला । <BR/>ऐक सांगो ऋग्वेदाला । <BR/>व्द्यरत्निमात्र रुप त्याला । <BR/>व्यक्तगळा दीर्घदृष्टी ॥५॥ <BR/><BR/>

रवि समान कांति ज्यांची । <BR/>अत्रीगोत्र देवता ज्याची । <BR/>ब्रह्मा गायत्री छंदची । <BR/>आयुर्वेदचि उपवेद ॥६॥ <BR/><BR/>

शाखा नामें भेद पांच । <BR/>सहा अंगें ब्राह्मणच । <BR/>अरणेंशीं हो वेदच। <BR/>पैलासच व्यास सांगे ॥७॥ <BR/><BR/>

शिष्य तयाचा दुसरा । <BR/>वैशंपायन नामें बरा । <BR/>तया यजुर्वेद दुसरा । <BR/>सांगे बरा विभागून ॥८॥ <BR/><BR/>

सुमनः प्रीती जो यजनें । <BR/>करी पंचारत्‍नी मानें । <BR/>भारद्वाज गोत्र जाणें । <BR/>कृशपणें त्रिष्टुप्‌छंद ॥९॥ <BR/><BR/>

दैव महा विष्णु ज्याचें । <BR/>उपवेद धनु ज्याचें । <BR/>सूर्याभ जो भेद त्याचे । <BR/>जाण साचे श्याऐशीच ॥१०॥ <BR/><BR/>

सुमनः प्रीती दे स्तवनें । <BR/>सामवेद अभिधानें । <BR/>षड्‌रत्‍निमितमानें । <BR/>जैमिनीनें घेतला हा ॥११॥ <BR/><BR/>

विशेष हा शांत दांत । <BR/>असे चर्मदंडहस्त । <BR/>गोत्र काश्यप दैवत । <BR/>रुद्र ख्यात जगतीछंद ॥१२॥ <BR/><BR/>

जो ओष्ठा रक्त असे । <BR/>याच्या भेदा मिती नसे । <BR/>ज्याचा उपवेद असे । <BR/>गंधर्व असें सांगे व्यास ॥१३॥ <BR/><BR/>

भुवनीं सांग भेद याचे । <BR/>कोण बोलेल वाचे । <BR/>सांगोपांग वदतां वाचे । <BR/>शेषाचेही ये शीण ॥१४॥ <BR/><BR/>

अतींद्रिय ज्ञाता व्यास । <BR/>ऐक म्हणे सुमंतूस । <BR/>सांगे अथर्ववेदास । <BR/>हो देवेश देव त्याचा ॥१५॥ <BR/><BR/>

असे याचा उपवेद । <BR/>अस्त्र वेद तिसरा छंद । <BR/>गोत्र बैजान स्वछंद । <BR/>नऊभेद कल्प पांच ॥१६॥ <BR/><BR/>

हे कोणि चारही पूर्ण । <BR/>एवढे न जाणिले जाण । <BR/>एक शाखा ही अपूर्ण । <BR/>तुम्ही पढून सर्वज्ञ कीं ॥१७॥ <BR/><BR/>

जे विप्र धर्मयुक्त । <BR/>विष्णु मानी त्यां दैवत । <BR/>वेदबळें हस्तगत । <BR/>तयां होत देवादिक ॥१८॥ <BR/><BR/>

जे स्वकृत्या सोडुनी देती । <BR/>म्लेंच्छापुढें वेद पढती । <BR/>ब्राह्मणातें जिंकिती । <BR/>ते होती ब्रह्मराक्षस ॥१९॥ <BR/><BR/>

॥इति श्रीमत् परमहंस परिव्राजकाचार्य श्री वासुदेवानंदसरस्वती विरचिते श्री सप्तशती गुरूचरित्रे
चतुर्वेदकथनं नाम षड्विंशोऽध्यायः ॥२६॥(ओवी संख्या २०) ग्रंथ संख्या ॥२७५॥ <BR/><BR/>


<H3>॥अध्याय २७॥ </H3>

॥ॐ श्रीगणेशाय नमः। <BR/>ॐ श्रीसद्गुरवे नमः। <BR/>ॐ श्री दत्तात्रेयाय नमः॥ <BR/><BR/>

हूं आस्था पूर्ण करुं । <BR/>असें म्हणूनी श्रीगुरु । <BR/>दूर पाहती मांग नरु । <BR/>शिष्यां निरुपिती आणाया ॥१॥ <BR/><BR/>

जाउनि शिष्यें तया । <BR/>आणिती गुरुराया । <BR/>सात रेखा काढूनिया । <BR/>आणिती तयावरी तया ॥२॥ <BR/><BR/>

तो एक एक लंघितां । <BR/>सांगे सप्तजन्मवार्ता । <BR/>अंतीं विद्वदद्विज म्हणतां । <BR/>जिंक विप्रा म्हणती गुरु ॥३॥ <BR/><BR/>

सामर्ष तो पुढें होतां । <BR/>ये त्यां विप्रां मूढता । <BR/>द्वादशाब्द राक्षसता । <BR/>ये मुक्तता त्यानंतर ॥४॥ <BR/><BR/>

दुर्गति त्या अनुतापानें । <BR/>ये स्वल्प गुरुकृपेनें । <BR/>विप्र होऊनि मांगाने । <BR/>गार्‍हाणें गुरुसी केलें ॥५॥ <BR/><BR/>

सद्वंशजद्विज असून । <BR/>केवि झालों जातिहीन । <BR/>हे सांगा विस्तारुन । <BR/>तें ऐकूण गुरु सांगे ॥६॥ <BR/><BR/>

॥इति श्रीमत् परमहंस परिव्राजकाचार्य श्री वासुदेवानंदसरस्वती विरचिते श्री सप्तशती गुरूचरित्रे
द्विजगर्वपरिहारो नाम सप्तविंशोऽध्यायः ॥२७॥(ओवी संख्या ६) ग्रंथ संख्या ॥२८१॥ <BR/><BR/>

<H3>॥अध्याय २८॥ </H3>

॥ॐ श्रीगणेशाय नमः। <BR/>ॐ श्रीसद्गुरवे नमः। <BR/>ॐ श्री दत्तात्रेयाय नमः॥ <BR/><BR/>

जो दूरी त्यजी धर्मास । <BR/>मायाबापदेवगुरुस । <BR/>निर्दोष स्त्रीपुत्रास । <BR/>चोर असत्यवादी जो ॥१॥ <BR/><BR/>

जो निरंतर अशुद्ध । <BR/>हरिहरां करी भेद । <BR/>हो पाखंड दुर्वाद । <BR/>पंक्तिभेद करी खळ ॥२॥ <BR/><BR/>

मारी यत्‍नें जीवा क्रूर । <BR/>जाळी वनग्रामघर । <BR/>विकी कन्या गोरस मंत्र । <BR/>फिरवी विप्रअतिथीतें ॥३॥ <BR/><BR/>

जो निंदक श्राद्धातें । <BR/>न करी फोडी कूपांतें । <BR/>तोडी मार्गाश्रयवृक्षातें । <BR/>जेवी व्रतातें सोडून ॥४॥ <BR/><BR/>

जो दिवापर्वणीं स्त्रीशीं । <BR/>भोगी रमे परस्त्रीसी । <BR/>करी विश्वासघातासी । <BR/>दत्तदानासी घे पुनः ॥५॥ <BR/><BR/>

जो स्वप्नोपमसुखार्थ । <BR/>मारणादि करी व्यर्थ । <BR/>परतापी करी अनर्थ । <BR/>नाडी नेणत दे औषध ॥६॥ <BR/><BR/>

तो पतित होयी मांग । <BR/>जो करी वृषलीसंग । <BR/>करी स्नानसंध्यांत्याग । <BR/>पंचयाग टाकून जेवी ॥७॥ <BR/><BR/>

जो होय वृत्तिरत्‍नहर्ता । <BR/>दुष्प्रतिग्रही दुर्भोक्ता । <BR/>मद्य पीतां ये हीनता । <BR/>अनुतप्ता दोष थोडा ॥८॥ <BR/><BR/>

जो लुच्चा जिती विप्रात । <BR/>हूं तूं करी पितृगुरुंस । <BR/>तो होयी ब्रह्मराक्षस । <BR/>हो वायस निर्मंत्राशी ॥९॥ <BR/><BR/>

तो कप्युदरीं जन्म घे । <BR/>चोरुनि जो फळपत्र घे । <BR/>जो धन चोरुनि घे । <BR/>जन्म घे तो उंटाचें ॥१०॥ <BR/><BR/>

हो उत्क्रान्तीनंतर । <BR/>नरकवास घोर । <BR/>ह्या योनी त्या नंतर । <BR/>दंभकर बगळा हो ॥११॥ <BR/><BR/>

माशी मधुहर उंदीर । <BR/>धान्यहर जळहर । <BR/>चातक पशु तृणहर । <BR/>स्वर्णहर कृमिकीट ॥१२॥ <BR/><BR/>

दुर्गती आधीं भोगून । <BR/>होतां पुण्यपाप समान । <BR/>अंधपंग्वाद्यघचिन्ह । <BR/>ये घेऊन येथें पुन्हां ॥१३॥ <BR/><BR/>

कृमीश्व खर जारकर्मे । <BR/>स्त्री नरां गती हे दुष्कर्में । <BR/>जे वागती सत्कर्मे । <BR/>स्वधर्में तरती ते ॥१४॥ <BR/><BR/>

हो परःस्पर दंपती । <BR/>दोषी ऐसें गुरु बोलती । <BR/>पुसे त्रिविक्रम निष्कृती । <BR/>सांगती गुरु तया ॥१५॥ <BR/><BR/>

तरी गृहीत ब्रह्मदंड । <BR/>शरण विप्रां पापखंड । <BR/>हो होता पाप उदंड । <BR/>कृच्छ्रमुंडपूर्वक कीजे ॥१६॥ <BR/><BR/>

शक्तिहीनें गोधन द्यांवे । <BR/>जप यात्रा होम करावे । <BR/>शक्तें चांद्रायण करावें । <BR/>गव्य प्यावें अनुतापें ॥१७॥ <BR/><BR/>

स्वात्मत्वैश्वर्ययुक्त । <BR/>गुरु वारी सर्व दुरित । <BR/>पितृत्यागें हो पतित । <BR/>होई पूत मासस्नानें ॥१८॥ <BR/><BR/>

पतितानें ते ऐकून । <BR/>म्हटलें मी झालो पावन । <BR/>घ्या विप्रांत मेळवून । <BR/>ते ऐकून गुरु म्हणे ॥१९॥ <BR/><BR/>

होऊनि नृप विश्वामित्र । <BR/>सायासें झाला पवित्र । <BR/>तूं हीन वेदापात्र । <BR/>ये परत्र विप्रकुळीं ॥२०॥ <BR/><BR/>

तो आसंन येतां स्त्रीला । <BR/>स्पर्शभयें मारुं आला । <BR/>गुरु म्हणे त्यजीन स्त्रीला । <BR/>तो म्हणाला हीन होउं कीं ॥२१॥ <BR/><BR/>

तेतया अंगींची विभूती । <BR/>लुब्धा हातीं धुवविती । <BR/>ज्ञान जाउनी त्या ये भ्रांति । <BR/>घरा प्रति गेला सस्त्रीका ॥२२॥ <BR/><BR/>

प्रणति करी त्रिविक्रम । <BR/>म्हणे वारा माझा भ्रम । <BR/>अंग धूता ज्ञान उत्तम । <BR/>जाउनी भ्रम त्या हो केंवी ॥२३॥ <BR/><BR/>

॥इति श्रीमत् परमहंस परिव्राजकाचार्य श्री वासुदेवानंदसरस्वती विरचिते श्री सप्तशती गुरूचरित्रे
कर्मविपाककथनं नाम अष्टाविंशोऽध्यायः ॥२८॥। <BR/>(ओवी संख्या २३) ग्रंथ संख्या ॥३०४॥ <BR/><BR/>

<H3>॥अध्याय २९॥ </H3>

॥ॐ श्रीगणेशाय नमः। <BR/>ॐ श्रीसद्गुरवे नमः। <BR/>ॐ श्री दत्तात्रेयाय नमः॥ <BR/><BR/>

बरवा प्रश्न ऐकून । <BR/>गुरु म्हणे भस्में ज्ञान । <BR/>दिधलें तें धूतां जाण । <BR/>जाऊन हो अज्ञानी ॥१॥ <BR/><BR/>

पूर्वयुगीं वामदेव । <BR/>क्रौंचवनी घेयी ठाव । <BR/>त्या पाहुनि घेयी धांव । <BR/>दुर्भाव तो राक्षस ॥२॥ <BR/><BR/>

तो दुर्गंधांगीं तेव्हां । <BR/>धरी भक्षूं वामदेवा । <BR/>भस्म लागतां दुर्भावा । <BR/>त्यजुनी भवा पूर्वा स्मरे ॥३॥ <BR/><BR/>

तृटक्षुधा शांत झाली । <BR/>म्हणे पंचवीस आपुलीं । <BR/>स्पष्ट जन्में म्यां स्मरलीं । <BR/>भूपकुलीं मी दुर्जय ॥४॥ <BR/><BR/>

धरुनि मी भोगीं स्त्रिया । <BR/>राज्यमदें करुनियां । <BR/>चारीं वर्णांच्याही भार्यां । <BR/>भोगीं वेश्या असंख्यांत ॥५॥ <BR/><BR/>

अविवाहितांही भोगीं । <BR/>रजस्वलाही न त्यागी । <BR/>पुढें दैवें झालों रोगी । <BR/>शत्रू वेगीं घेती राज्य ॥६॥ <BR/><BR/>

दुराशयें पाप केलें । <BR/>स्त्रियांनीं बहु शापिलें । <BR/>क्षयरोगें ग्रासियलें । <BR/>अंतीं आले यमदूत ॥७॥ <BR/><BR/>

अपयात्‌ क्षय आयुषः । <BR/>हें कळलें निर्दोष । <BR/>मी मरतां यमपुरुष । <BR/>न्हेती दोष क्षाळांवया ॥८॥ <BR/><BR/>

भी दे श्रोत्रायातना ती । <BR/>पित्रांसह भोगुनी अंतीं । <BR/>अंगीं शिश्नें हजार होती । <BR/>प्रेतगती ये ती मला ॥९॥ <BR/><BR/>

तें गात्रही सोडून । <BR/>मी चोवीस भोगीं योनी । <BR/>ब्रह्मराक्षस होउनी । <BR/>राहें वनीं सदा भुका ॥१०॥ <BR/><BR/>

ह्या पञ्चविसाव्या जन्मीं । <BR/>गजा खातांही भुका मी । <BR/>स्पर्शमात्रें शांतीं तुम्हीं । <BR/>दिल्ही तुम्ही साक्षा देव ॥११॥ <BR/><BR/>

गेले क्षुत्पिपासादि । <BR/>याचा हेतू सांगा आधीं । <BR/>वामदेव म्हणे शुद्धी । <BR/>झाली आधी गेला भस्में ॥१२॥ <BR/><BR/>

भस्म स्पर्शें एक जाण । <BR/>द्राविड जार ब्राह्मण । <BR/>त्यजिला शूद्रें मारुन । <BR/>ये श्वान त्यावरि एक ॥१३॥ <BR/><BR/>

श्वस्पर्शनें तदंगस्थ । <BR/>भस्म लागुनी झाला मृत । <BR/>त्यांतें न्हेती यमदूत । <BR/>शिवदूत सोडविती ॥१४॥ <BR/><BR/>

त्या सानंदें कैलासातें । <BR/>न्हेता यम आला त्यातें । <BR/>धर्म सांगून विप्रातें । <BR/>दूत न्हेतें झाले तया ॥१५॥ <BR/><BR/>

शंभुच जाणें तन्महात्म्या । <BR/>भस्म लावीं मी सर्वकाया । <BR/>लागलें किंचित्‌ तुझ्याकाया । <BR/>ज्ञान तया योगें हो हें ॥१६॥ <BR/><BR/>

वदे रक्ष राज्य करितां । <BR/>वापी केल्या निर्जळपंथा । <BR/>विप्रांवृत्ति दिधल्या आतां । <BR/>आलें हातां त्याचें फळ ॥१७॥ <BR/><BR/>

सांगे सविस्तर मला । <BR/>भस्मधारण विधीला । <BR/>वामदेव म्हणे शिवाला । <BR/>प्रश्न केला हा कुमारें ॥१८॥ <BR/><BR/>

मग नंदीगौरीयुक्त । <BR/>शिव बसे देवासहित । <BR/>सनत्कुमार वंदुनी तेथ । <BR/>करीतसे हा प्रश्न ॥१९॥ <BR/><BR/>

भो व्याघ्राजिनवास । <BR/>चतुर्विध पुमर्थास । <BR/>देई शीघ्र असें आम्हांस । <BR/>सांगा खास स्वल्प साधन ॥२०॥ <BR/><BR/>

त्यां म्हणतसे ईश । <BR/>धारण करीं भस्मास । <BR/>चतुर्विध पुमर्थांस । <BR/>दे हें खास सुसाधन ॥२१॥ <BR/><BR/>

न गमे ऐसें सुसाधन । <BR/>गोमयें अग्निहोत्रांतून । <BR/>भस्म घेई करीं धारण । <BR/>भृसमान त्रिपुंड्रेसी ॥२२॥ <BR/><BR/>

हो नव देवादिक । <BR/>एका एका पुंड्री देख । <BR/>मध्यांगुष्टानामिका । <BR/>काढीं रेखा शीर्षादिकीं ॥२३॥ <BR/><BR/>

हो हेंच पापशमन । <BR/>असें वामदेव सांगून । <BR/>करवी भस्मधारण । <BR/>उद्धरुन गेला राक्षस ॥२४॥ <BR/><BR/>

गुरु असें सांगती । <BR/>सर्व आनंदीत होती । <BR/>गेला त्रिविक्रमयती । <BR/>कथा पुढती सांगो ऐक ॥२५॥ <BR/><BR/>

॥इति श्रीमत् परमहंस परिव्राजकाचार्य श्री वासुदेवानंदसरस्वती विरचिते श्री सप्तशती गुरूचरित्रे
भस्ममहिमावर्णनं नाम एकोनत्रिंशोऽध्यायः ॥२९॥। <BR/>(ओवी संख्या २५) ग्रंथ संख्या ॥३२९॥ <BR/><BR/>

<H3>॥अध्याय ३०॥ </H3>

॥ॐ श्रीगणेशाय नमः। <BR/>ॐ श्रीसद्गुरवे नमः। <BR/>ॐ श्री दत्तात्रेयाय नमः॥ <BR/><BR/>

दत्ताधिष्ठित माहोर । <BR/>तेथें गोपीनाथ विप्र । <BR/>तया होउनी मेले पुत्र । <BR/>दत्तवर वांचवी एक ॥१॥ <BR/><BR/>

ते निष्ठा दत्तावर । <BR/>ठेउनी करिती संस्कार । <BR/>त्याचा विवाह केला थोर । <BR/>हर्षे सादर मायबापें ॥२॥ <BR/><BR/>

त्यां होय रुप समान । <BR/>साजे जोडें देवासमान । <BR/>पतिसेवेवांचून । <BR/>सतीमन न विसंबे ॥३॥ <BR/><BR/>

सून महा पतिव्रता । <BR/>तयां हर्ष हो पहातां । <BR/>तंव आली दुर्दैवता । <BR/>रोग सुता त्या हो असाध्य ॥४॥ <BR/><BR/>

होऊन क्षयरोग । <BR/>क्षीण झालें पतिचें आंग । <BR/>जेवीना तो तसी चांग । <BR/>सती हो रोग नसतांही ॥५॥ <BR/><BR/>

हो पश्चात्ताप द्विजांला । <BR/>व्यर्थ वरिली सुभगेला । <BR/>म्हणे तुझा भोग सरला । <BR/>माहेराला जांई सुखें ॥६॥ <BR/><BR/>

ती भयंकर वाचा । <BR/>ऐकून म्हणे तुमचा । <BR/>जेथ देह तेथ हा साचा । <BR/>असे तुमचा अर्धात्मा हा ॥७॥ <BR/><BR/>

नसो वियोग म्हणून । <BR/>सासुसासर्‍यां प्रार्थून । <BR/>धवा घेऊन डोंळींतून । <BR/>ये गाणगाभुवना ॥८॥ <BR/><BR/>

त्रिदोष वाढुनी जाण । <BR/>द्विज झाला गतप्राण । <BR/>सती उठे द्याया प्राण । <BR/>निवारण करी जन ॥९॥ <BR/><BR/>

तीं तयाचे आठवी गूण । <BR/>रडे शीर्ष आपटून । <BR/>म्हणे रुसे गौरिरमण । <BR/>कोण चोरुन ने सौभाग्या ॥१०॥ <BR/><BR/>

जैं धेनु जातां शरण । <BR/>राखुनि घे यवन प्राण । <BR/>भेटूं जातां देवा पडून । <BR/>टाकीं चुरुन देऊळ कीं ॥११॥ <BR/><BR/>

तेणें परी झालें मज । <BR/>देवा शरण येतां आज । <BR/>न राखसी माझी लाज । <BR/>देवा तुज कींव न ये कीं ॥१२॥ <BR/><BR/>

ती असे करी विलाप । <BR/>तंव आला आपोआप । <BR/>तो दीनाचा मायबाप । <BR/>गुरु रुप पालटोन ॥१३॥ <BR/><BR/>

तीसि वदे कां रडसी । <BR/>जीव ये कीं रडतां यासी । <BR/>मायामय संबंधासी । <BR/>व्यर्थ म्हणसी पति मेला ॥१४॥ <BR/><BR/>

देव तेही काळाधीन । <BR/>तुम्ही तरी मर्त्य जाण । <BR/>पाहूं जातां विचारुन । <BR/>मेला कोण कोण जन्मला ॥१५॥ <BR/><BR/>

देह उत्पन्न होऊन । <BR/>मरे त्याहुन विलक्षण । <BR/>आत्मा नित्य विकारहीन । <BR/>संबंधी न कवणाचा तो ॥१६॥ <BR/><BR/>

त्या उत्क्रान्ती व्यापका कैंची । <BR/>वार्ता न त्या संबंधाची । <BR/>नदीकाष्टवत्‌ हो देहांची । <BR/>भेटी हेची कर्मयोगें ॥१७॥ <BR/><BR/>

ह्या अमंगळ देहाच्या । <BR/>तादात्में भ्रम कर्मांचा । <BR/>गुणमूल अज्ञानाचा । <BR/>हो कीं साचाम परिणाम ॥१८॥ <BR/><BR/>

तूं अतंद्रित होऊन । <BR/>दे हा संबंध सोडून । <BR/>जेणें जासी उद्धरुन । <BR/>तें साधून घेई शीघ्र ॥१९॥ <BR/><BR/>

रक्तास्थिमांसा न रडें । <BR/>हें ऐकून ती पायां पडे । <BR/>म्हणे बापा शोकीं पडे । <BR/>काढा कडे सोयरे तुम्हीं ॥२०॥ <BR/><BR/>

॥इति श्रीमत् परमहंस परिव्राजकाचार्य श्री वासुदेवानंदसरस्वती विरचिते श्री सप्तशती गुरूचरित्रे
प्रेतांगनाशोको नाम त्रिंशोऽध्यायः ।३०॥(ओवी संख्या २०) ग्रंथ संख्या ॥३४९॥ <BR/><BR/>

<H3>॥अध्याय ३१॥ </H3>

॥ॐ श्रीगणेशाय नमः। <BR/>ॐ श्रीसद्गुरवे नमः। <BR/>ॐ श्री दत्तात्रेयाय नमः॥ <BR/><BR/>

म्हणे तंद्रि सोडुनि ऐक । <BR/>वाढे विंध व्यापी अर्क । <BR/>तेव्हां जाती वृंदारक । <BR/>काशीमध्यें तद्‌गुरुपाशीं ॥१॥ <BR/><BR/>

स्तवि वाक्पति अगस्त्यातें । <BR/>लोपामुद्रा साध्वीतें । <BR/>त्वत्सम नान्या पतिव्रते । <BR/>पतिदेवते तूं धन्या ॥२॥ <BR/><BR/>

कदापि न स्वतंत्रता । <BR/>पतिसेवन निरता । <BR/>छायेपरी पतिदेवता । <BR/>पतिव्रता ती पतिचित्ता ॥३॥ <BR/><BR/>

जेवी भुंजीता पति । <BR/>पतिपूर्वीं स्नान करी ती । <BR/>उठे आधीं निजे उपरांती । <BR/>न बसे ती पतिपुढें ॥४॥ <BR/><BR/>

जी न जाय घराबाहेर । <BR/>करी पत्युच्छिष्टाहार । <BR/>पतिवचनीं जी सादर । <BR/>निरंतर अनुकुल ॥५॥ <BR/><BR/>

जी आनंदे दैवलाभें । <BR/>वस्त्रभूषणीं न क्षोभे । <BR/>धर्म सोडिना देहलोभें । <BR/>ती शोभे निजधर्मे ॥६॥ <BR/><BR/>

न घे वार्ता श्रीमंताची । <BR/>मर्यादा धरि वडिलांची । <BR/>स्वातंत्र्यें ती व्रताची । <BR/>आशा साची नच करी ॥७॥ <BR/><BR/>

देव गुरु सर्व पती । <BR/>मानुनी वाद न करिती । <BR/>पतिसवें ज्या भांडती । <BR/>भालु होती भुंकती त्या ॥८॥ <BR/><BR/>

न कोणासीं भेद कीजे । <BR/>धवा वंचुनी खाइजे । <BR/>वृक्षीं लोंबे वागुळी जे । <BR/>खायी निज मळमूत्र ॥९॥ <BR/><BR/>

धर्मान्वित राहतां । <BR/>दैवें पति मरतां । <BR/>सवें जाय पतिव्रता । <BR/>न वियुक्ता, छायेपरी ॥१०॥ <BR/><BR/>

॥इति श्रीमत् परमहंस परिव्राजकाचार्य श्री वासुदेवानंदसरस्वती विरचिते श्री सप्तशती गुरूचरित्रे
पतिव्रताधर्मनिरूपणं नाम एकत्रिंशोऽध्यायः॥३१॥(ओवी संख्या १०) ग्रंथ संख्या ॥३५९॥ <BR/><BR/>

<H3>॥अध्याय ३२॥ </H3>

॥ॐ श्रीगणेशाय नमः। <BR/>ॐ श्रीसद्गुरवे नमः। <BR/>ॐ श्री दत्तात्रेयाय नमः॥ <BR/><BR/>

परतंत्र न रहावें । <BR/>धवासवें सतीनें जावें । <BR/>पदोपदीं मेघफल घ्यावें । <BR/>स्थान घ्यावें पतिलोकीं ॥१॥ <BR/><BR/>

किंवा विधवाधर्म । <BR/>पाळितां ही ये शर्म । <BR/>पोर असतां कीजे भर्म । <BR/>राहिजे ब्रह्मचार्‍यापरी ॥२॥ <BR/><BR/>

स्वल्प मूलही असतां । <BR/>पोटीं गर्भ असतां । <BR/>पतिशव न मिळतां । <BR/>सवें जाता दोष असे ॥३॥ <BR/><BR/>

ज्या मूढा केश राखती । <BR/>धवासह त्यां हो दुर्गती । <BR/>अतएव मरता पति । <BR/>करो ती केशवपन ॥४॥ <BR/><BR/>

शयना तें खाटेवरी । <BR/>जी करी जाय ती नारी । <BR/>नरकीं यास्तव भूमिवरी । <BR/>निजो नारी एकाहारा ॥५॥ <BR/><BR/>

भूषानु लेप तांबूल । <BR/>त्यजुनी राखीजे शील । <BR/>नेसावे शुभ्र चैल । <BR/>मंगलस्नान वर्जावे ॥६॥ <BR/><BR/>

विष्णु पतिसम मानून । <BR/>कीजे वैधव्य आचरण । <BR/>न कीजे नरवीक्षण । <BR/>चांद्रायण शक्‍त्या कीजे ॥७॥ <BR/><BR/>

अवश्यं भावि होईजे । <BR/>त्याचा शोक नच कीजे । <BR/>मासव्रत पाळिजे । <BR/>माघ ऊर्ज वैशाखीं हो ॥८॥ <BR/><BR/>

सुमति जी वागे ऐसी । <BR/>सहगमनवत् फल तीसी । <BR/>जायी घेउनी पतिसी । <BR/>स्वर्गीं ऐसी गुरुक्ती हे ॥९॥ <BR/><BR/>

म्हणे पतिव्रता मातें । <BR/>वैधव्य हें न रुचतें । <BR/>तारुण्य हें विघ्नातें । <BR/>देई असें माते वाटे ॥१०॥ <BR/><BR/>

अवश्यं कुरु ऐसे । <BR/>बोलुनी तो देतसे । <BR/>चार अक्ष भस्म परीसें । <BR/>म्हणतसे त्या सतीतें ॥११॥ <BR/><BR/>

हे भूति शिरीं लावून । <BR/>पतीकर्णी अक्ष बांधून । <BR/>गुरुदर्शन घेऊन । <BR/>सहगमन करीं मग ॥१२॥ <BR/><BR/>

तो आज्ञा अशी देवुन । <BR/>गेला, साध्वी दानें देऊन । <BR/>पतिशवा नेववुन । <BR/>अग्नि घेऊन पुढें चाले ॥१३॥ <BR/><BR/>

पाहुन नारी म्हणती । <BR/>केश साडेतीन कोटी । <BR/>होमुनी स्वर्गी घे ती । <BR/>वर्षकोटी प्रतिकेशा ॥१४॥ <BR/><BR/>

सर्व चमत्कार पाहाती । <BR/>स्मशानी ये मंदगती । <BR/>अग्नि सिद्ध करोनी ती । <BR/>आठवी चित्तीं उपदेशा ॥१५॥ <BR/><BR/>

स्वचक्षुनें गुरु पाहून । <BR/>म्हणे सहगमन करीन । <BR/>विप्रें शीघ्र ये म्हणून । <BR/>वदतां मनस्विनी गेली ॥१६॥ <BR/><BR/>

जै उषःकाळी विजन । <BR/>गजबजती तैसे जन । <BR/>सवें येती गजबजून । <BR/>गुरुस्तवन मार्गी करी ॥१७॥ <BR/><BR/>

सती यतीशा पाहून । <BR/>करी साष्टांग नमन । <BR/>पंचपुत्रा हो म्हणून । <BR/>आशीर्वचन दे गुरु ॥१८॥ <BR/><BR/>

हें स्वतंत्र बोलतां जन । <BR/>देती साद्यंत सांगून । <BR/>गुरु प्रेता आणवून । <BR/>करी स्नपन रुद्रतीर्थें ॥१९॥ <BR/><BR/>

तव तो उठोनी बैसला । <BR/>नग्न म्हणूनी लाजला । <BR/>सर्व लोकां हर्ष झाला । <BR/>न मावला साध्वी देही ॥२०॥ <BR/><BR/>

दैवयोगे स्वर्णघट । <BR/>रंका मिळतां अवचट । <BR/>हर्ष हो तेवी तिला स्पष्ट । <BR/>उत्कट हो हर्ष तेव्हां ॥२१॥ <BR/><BR/>

प्रेमागिरा दोघें स्तविती । <BR/>श्रीगुरु वर देती । <BR/>गेले दोष ये सद्‌गती । <BR/>लोहां गती जेवी परीसे ॥२२॥ <BR/><BR/>

लिहीन याला विधी लेख । <BR/>धूर्त पुसे गुरु म्हणे ऐक । <BR/>पुढचा शतायुष्यलेख । <BR/>दिल्हा सम्यक मागून मी ॥२३॥ <BR/><BR/>

मनश्चैत्य गुरु असें बोले । <BR/>लोकीं जय शब्द केले । <BR/>दंपतीनें स्नान केले । <BR/>मठी आले गुरु त्यासह ॥२४॥ <BR/><BR/>

॥इति श्रीमत् परमहंस परिव्राजकाचार्य श्री वासुदेवानंदसरस्वती विरचिते श्री सप्तशती गुरूचरित्रे
प्रेतसंजीवनं नाम द्वात्रिंशोऽध्यायः ॥३२॥(ओवी संख्या २४) ग्रंथ संख्या ॥३८३॥ <BR/><BR/>

<H3>॥अध्याय ३३॥ </H3>

॥ॐ श्रीगणेशाय नमः। <BR/>ॐ श्रीसद्गुरवे नमः। <BR/>ॐ श्री दत्तात्रेयाय नमः॥ <BR/><BR/>

ती आनंद भावे नमुनि । <BR/>म्हणे काल भेटला मुनि । <BR/>गुरु बोले मग हांसोनी । <BR/>पालटोनी रुप मी आलो ॥१॥ <BR/><BR/>

तुझें परप्रेम पाहिलें । <BR/>रुद्राक्ष मींच दिल्हे । <BR/>रुद्रतीर्थें वाचविलें । <BR/>ऐक बालें नवल हें ॥२॥ <BR/><BR/>

अवश्यं हे ल्यावे सादर । <BR/>पूर्वीं काश्मीरेशकुमार । <BR/>प्रधानाचाही कुमार । <BR/>अलंकार टाकून देती ॥३॥ <BR/><BR/>

त्या भ्रांत्या पिसे म्हणती । <BR/>भस्मरुद्राक्षातें धरिती । <BR/>पराशरा पुसे नृपति । <BR/>हेतू वदति मुनी भूपा ॥४॥ <BR/><BR/>

सर्वात्म शिवा हे भजती । <BR/>नंदिग्रामीं वेश्यासती । <BR/>वैश्यरुपें गौरीपती । <BR/>ये ती प्रती वळखावया ॥५॥ <BR/><BR/>

अनन्य स्त्रीत्र्यह होऊन । <BR/>रतिदानें घे लिंग कंकण । <BR/>तो बोले लिंगनाशन । <BR/>होतां प्राण त्यजीन मी ॥६॥ <BR/><BR/>

त्याच्या वचना मानून । <BR/>मंडपीं ठेवी लिंगरत्‍न । <BR/>रमे वेश्या गृहीं नेऊन । <BR/>जळे लिंगासह मंडप ॥७॥ <BR/><BR/>

वैश्य स्थिरवून मन । <BR/>लिंग जळाले पाहून । <BR/>करी अग्निप्रवेशन । <BR/>सर्व दान देई वेश्या ॥८॥ <BR/><BR/>

निघे तंव लोक म्हणती । <BR/>वेश्ये घरीं किती येती । <BR/>कोणाची तूं कशी सती । <BR/>नायकतां ती आग रिघे ॥९॥ <BR/><BR/>

तैं होय शिव प्रसंन्न । <BR/>तिला नेयी उद्धरुन । <BR/>तिणे जे रुद्राक्ष ल्येवून । <BR/>कुक्कुट मर्कट पाळिले ॥१०॥ <BR/><BR/>

॥इति श्रीमत् परमहंस परिव्राजकाचार्य श्री वासुदेवानंदसरस्वती विरचिते श्री सप्तशती गुरूचरित्रे
रुद्राक्षमहिमावर्णनं नाम त्रयस्त्रिंशोऽध्यायः ॥३३॥(ओवी संख्या १०) ग्रंथ संख्या ॥३९३॥ <BR/><BR/>

<H3>॥अध्याय ३४॥ </H3>

॥ॐ श्रीगणेशाय नमः। <BR/>ॐ श्रीसद्गुरवे नमः। <BR/>ॐ श्री दत्तात्रेयाय नमः॥ <BR/><BR/>

ते होत हे अक्षप्रिय । <BR/>भूप म्हणें वदा भविष्य । <BR/>मुनि म्हणे सप्ताहायुष्य । <BR/>तुझा तनय असे तरी ॥१॥ <BR/><BR/>

वेदान्तो पनिषत्सारा । <BR/>रुद्रा विधी दे मुनिश्वराम । <BR/>करी अधर्म संहारा । <BR/>यमपुरा वोस करी ॥२॥ <BR/><BR/>

तज्जाप्यनुभुवायम । <BR/>कथी तया म्हणे ब्रम्हा । <BR/>अभाविका हो अधर्म । <BR/>भाविका शर्म दे हा रुद्र ॥३॥ <BR/><BR/>

मृत्युकृतभय जाया । <BR/>रुद्रें अर्ची मृत्युंजया । <BR/>मग रुद्राभिषेक राया । <BR/>द्विजवर्यां करवी करी ॥४॥ <BR/><BR/>

त्या सुता सातवे दिनीं । <BR/>मृत्यु येतां तीर्थें मुनी । <BR/>प्रोक्षी, शिवदूत येउनी । <BR/> मृत्युदूतां पळविले ॥५॥ <BR/><BR/>

धर्मात्मा जो यम त्याप्रति । <BR/>ते जाउनि सांगति । <BR/>यम पुसे शैवांप्रती । <BR/>ते म्हणती लेख पहा ॥६॥ <BR/><BR/>

तें मानोनी चित्रगुप्ता । <BR/>करवीं लेख पहातां । <BR/>यम हो भ्रांत शिवदूतां । <BR/>क्षमा मागता झाला ॥७॥ <BR/><BR/>

गेलें नैमित्तिकारिष्ट । <BR/>नृप विप्रां करी तुष्ट । <BR/>तों नारद तें अदृष्ट । <BR/>सांगे स्पष्ट ऋष्युपकार ॥८॥ <BR/><BR/>

महानंद सर्वां झाला । <BR/>अयुतायू सुत जाहला । <BR/>गुरु सांगे सतीला । <BR/>ती गुरुला प्रार्थुनी म्हणे ॥९॥ <BR/><BR/>

॥इति श्रीमत् परमहंस परिव्राजकाचार्य श्री वासुदेवानंदसरस्वती विरचिते श्री सप्तशती गुरूचरित्रे
रुद्राभिषेकफलकथनं नाम चतुस्त्रिशोऽध्याय: ॥३४॥(ओवी संख्या ९) ग्रंथ संख्या ॥४०२॥ <BR/><BR/>

<H3>॥अध्याय ३५॥ </H3>

॥ॐ श्रीगणेशाय नमः। <BR/>ॐ श्रीसद्गुरवे नमः। <BR/>ॐ श्री दत्तात्रेयाय नमः॥ <BR/><BR/>

मंत्रोपदेश द्या मला । <BR/>तेणें नित्य स्मरुं तुम्हांला । <BR/>गुरु म्हणे स्त्री मंत्राला । <BR/>पात्र न तिला पतिसेवा ॥१॥ <BR/><BR/>

अवश्य ऐकें ही कथा । <BR/>देवी दैत्यां रणीं मारितां । <BR/>तयां संजीवनी जपतां । <BR/>वांचवितां होय भार्गव ॥२॥ <BR/><BR/>

अचिन्त्य मंत्रविद्याशक्ती । <BR/>इंद्र सांगे शिवाप्रती । <BR/>आणवून शुक्राप्रती । <BR/>उमापती भक्षीतसे ॥३॥ <BR/><BR/>

तो त्याचे मूत्रद्वारा । <BR/>पडे वांचवी पुनः क्रूरां । <BR/>बृहस्पती म्हणे इंद्रा । <BR/>बुडवू मंत्र षटकर्णेशी ॥४॥ <BR/><BR/>

असें तया बोलून । <BR/>स्वसुता कचा दे धाडून । <BR/>कपटी शिष्य होवून । <BR/>शुक्रा सेवून तो राहे ॥५॥ <BR/><BR/>

न वासः शुभदो नोऽस्य । <BR/>असे मानुनी दैत्य । <BR/>मारिती त्या वांचवी काव्य । <BR/>द्विवार कन्यास्नेहें ॥६॥ <BR/><BR/>

दैत्य यत्‍नें त्या जाळून । <BR/>त्याचें भस्म मद्यातून । <BR/>देती शुक्र पी नेणून । <BR/>मग कन्था विरहें रडे ॥७॥ <BR/><BR/>

शुक्रदाही दिशा देखे । <BR/>शेखीं कचा पोटीं देखें । <BR/>म्हणे देवयानी ऐकें । <BR/>त्या आणितां मी मरेन ॥८॥ <BR/><BR/>

कन्यादिव्यमंत्र मागे । <BR/>म्हणे कचा वांचवीं वेगें । <BR/>मग मी तूतें मंत्रयोगें । <BR/>बापा वेगें वांचविन ॥९॥ <BR/><BR/>

देहा त्यजीन मी अन्यथा । <BR/>अशी कन्योक्ति ऐकितां । <BR/>आश्वासुनी मोहें पिता । <BR/>मंत्र देता झाला तिला ॥१०॥ <BR/><BR/>

तो मग जपे वाचार्थ । <BR/>तो ये त्याचें फोडुनी पोट । <BR/>कन्या ताता उठवीत । <BR/>कचा श्रुत झाला मंत्र ॥११॥ <BR/><BR/>

मंत्रतंत्र प्रगट होता । <BR/>तत्काल ये निर्वीर्यता । <BR/>शुक्रमंत्रा ये हीनता । <BR/>आशा घेता झाला कच ॥१२॥ <BR/><BR/>

कन्या तेव्हां वरीं म्हणे । <BR/>विद्या देऊनी दिल्हें जिणें । <BR/>तूं भगिनी कच म्हणे । <BR/>ती म्हणे विद्या विसर तूं ॥१३॥ <BR/><BR/>

कच जोरानें वदे तिला । <BR/>विप्रावेगळा वरो तुला । <BR/>शुक्र उपदेशी स्त्रीला । <BR/>भ्रष्ट झाला मंत्र त्याचा ॥१४॥ <BR/><BR/>

ती द्विजपुत्री असतां । <BR/>शापें झाली ययातिकांता । <BR/>दोघां हानी मंत्र देतां । <BR/>स्त्रिये व्रता आचरावें ॥१५॥ <BR/><BR/>

ती मग म्हणे नाथा । <BR/>व्रत एक सांगा आतां । <BR/>गुरु म्हणे सोमव्रता । <BR/>करितां सर्व सिद्धी होय ॥१६॥ <BR/><BR/>

हें सद्भावें करीं परम । <BR/>आर्यावर्ती चित्रवर्म । <BR/>तयासीमंतिनीनाम । <BR/>हो उत्तम कन्यारत्‍न ॥१७॥ <BR/><BR/>

तियेस चौदा वर्षें होतां । <BR/>ये वैधव्य हें कळतां । <BR/>तिनें मैत्रेयी प्रार्थितां । <BR/>सोमव्रता ती सांगे ॥१८॥ <BR/><BR/>

निश्चय मनीं धरुन । <BR/>सोमवारीं उपोषण । <BR/>किंवा नक्तभोजन । <BR/>करिजे अर्चून गौरीशा ॥१९॥ <BR/><BR/>

दुरिते ही नाशा जाती । <BR/>सौभाग्य सुत राज्यासी । <BR/>दे शीघ्र गौरीपती । <BR/>अर्चिता त्या प्रदोषीं ॥२०॥ <BR/><BR/>

हो दुःखित तरी व्रता । <BR/>न सोडिजे सर्वथा । <BR/>सीमंतिनी तें ऐकतां । <BR/>करी व्रता दृढचित्ते ॥२१॥ <BR/><BR/>

दैवा लंघी कैसा कोण । <BR/>चित्रांगदा ती देऊन । <BR/>राजा गेहीं प्रेमें करुन । <BR/>घे ठेवून त्या जामाता ॥२२॥ <BR/><BR/>

बुडे यमुनेत जामाता । <BR/>कन्या प्राण त्यजूं उठता । <BR/>वारुनि घरान्हें पिता । <BR/>तरी व्रता ती न सोडी ॥२३॥ <BR/><BR/>

महच्चक्र काळाचें हें । <BR/>कोणाचेनी दूर नोहे । <BR/>तीचा श्वशुर शोकीं स्नेहें । <BR/>त्या बांधून घे शत्रु राज्य ॥२४॥ <BR/><BR/>

त्या इंद्रसेनसुता । <BR/>पाताळी न्हेति राजसुता । <BR/>जीववुनी वासुकी वार्ता । <BR/>पुसे, सर्व सांगे तया ॥२५॥ <BR/><BR/>

तया मग सर्पनाथ । <BR/>म्हणे तुझें कोण दैवत । <BR/>येरु म्हणे गौरीनाथ । <BR/>मद्दैवत जगदीश ॥२६॥ <BR/><BR/>

तो त्यासि राहे म्हणे । <BR/>चंद्रागद पाठवा म्हणे । <BR/>मद्विरहें माता शिणे । <BR/>पत्‍नी जिणें वेचिलची ॥२७॥ <BR/><BR/>

तो हय सर्पा सवे धाडी । <BR/>वेगें आला यमुनाथडी । <BR/>तेथ सीमंतिनी खडी । <BR/>पाहतां वेडी हो तयासी ॥२८॥ <BR/><BR/>

हो सच्चा कीं हा मत्पति । <BR/>ऐसें जंव चिंती चित्तीं । <BR/>तों येवून तो पुढती । <BR/>वार्ता तिची पुसे तो ॥२९॥ <BR/><BR/>

संलग्नौ दासिन्यदीना । <BR/>कोण ही ऐसें पुसतां खुणा । <BR/>लाजुनी म्हणे सखीजनां । <BR/>सर्व खुणा वदा ॥३०॥ <BR/><BR/>

सखी तया सर्व सांगे । <BR/>तो वदे ईचा पति वेगें । <BR/>भेटेल हें न वावुगें । <BR/>आण घे शंकराची ॥३१॥ <BR/><BR/>

स्वसत्तेनें सोडवी ताता । <BR/>मायबापांची हरी चिंता । <BR/>सीमंतीनीसी भेटता । <BR/>झाला व्रताच्या प्रभावें ॥३२॥ <BR/><BR/>

भला जोडा तो शोभला । <BR/>येउनी राज्यीं आरुढला । <BR/>असें व्रतें दे शिव भोला । <BR/>फल तिला गुरु म्हणे ॥३३॥ <BR/><BR/>

हें सावित्री व्रत तूं करीं । <BR/>तथा म्हणुनी ती स्वीकारी । <BR/>निरोपें ये स्वमंदिरीं । <BR/>धवासव नारी भेटे स्वका ॥३४॥ <BR/><BR/>

सुबुद्धि हो त्या दोघांची । <BR/>जसी वाचा श्रीगुरुची । <BR/>फलप्राप्‍ती तसी हो साची । <BR/>तै दुःखाची कैंची वार्ता ॥३५॥ <BR/><BR/>

॥इति श्रीमत् परमहंस परिव्राजकाचार्य श्री वासुदेवानंदसरस्वती विरचिते श्री सप्तशती गुरूचरित्रे
सीमंतिन्याख्यानकथनं नाम पंचत्रिंशोऽध्यायः ॥३५॥। <BR/>(ओवी संख्या ३५) ग्रंथ संख्या ॥४३७॥ <BR/><BR/>

<H3>॥अध्याय ३६॥ </H3>

॥ॐ श्रीगणेशाय नमः। <BR/>ॐ श्रीसद्गुरवे नमः। <BR/>ॐ श्री दत्तात्रेयाय नमः॥ <BR/><BR/>

त्या ग्रामामध्यें एक । <BR/>विप्र येक होता रंक । <BR/>भावें करी आन्हीक । <BR/>हो विवेकशून्यता तत्स्त्री ॥१॥ <BR/><BR/>

तो नेम धरुनी परान्न । <BR/>सोडी, दंपती भोजन । <BR/>द्याया आला महाजन । <BR/>स्त्री जाऊनीं प्रार्थी गुरुसी ॥२॥ <BR/><BR/>

होता कंठ भरुनि दीन । <BR/>गुरु विप्रा बोलावून । <BR/>म्हणे इला जा घेऊन । <BR/>तूं परान्न जेवाया ॥३॥ <BR/><BR/>

तीचें गार्‍हाणें ऐकून । <BR/>तिच्या पतीस जा म्हणून । <BR/>गुरु सांगे तो मानून । <BR/>तिला घेऊन गेला तो ॥४॥ <BR/><BR/>

तेथें मानिनी जेवितां । <BR/>श्वसूकरोच्छिष्ट देतां । <BR/>उठे पतीसह दुश्चिता । <BR/>गुरुनाथा भेटती दोघे ॥५॥ <BR/><BR/>

नारी विनवी क्षमापून । <BR/>गुरु म्हणे धालें कीं मन । <BR/>द्विज म्हणे नेम टाळून । <BR/>भ्रष्ट होवून गेलों मीं ॥६॥ <BR/><BR/>

अवश्य ही वैरीण । <BR/>गुरु म्हणे पुरें शीण । <BR/>मी माया दावून । <BR/>केलें मन शुद्ध ईचें ॥७॥ <BR/><BR/>

ही नच इच्छील आता । <BR/>सोडील परान्नाची वार्ता । <BR/>न मोडली तुझी निष्ठा । <BR/>द्विज अडतां घे परान्न ॥८॥ <BR/><BR/>

प्रार्थी भूसूर कोठें जावें । <BR/>अन्न कोणाचें वर्जावें । <BR/>गुरु म्हणे जेवावें । <BR/>स्वसंबंधिगुरुमित्रान्न ॥९॥ <BR/><BR/>

वर्जी तामस कुचरान्न । <BR/>विधिनिषेधरहितान्न । <BR/>दुष्प्रतिग्रह दुर्भक्षान्न । <BR/>कन्यान्न सुत न होता ॥१०॥ <BR/><BR/>

त्यजीं निन्दकादिकान्न । <BR/>जेवितांही श्राद्धान्न । <BR/>षट्‌ प्राणायाम शोधन । <BR/>प्रेतान्न सर्वथा वर्जी ॥११॥ <BR/><BR/>

अग्नाधानिभागवतान्न । <BR/>पवित्र करी ब्रह्मीष्ठान । <BR/>तीर्थी क्षेत्री पर्वणीं दान । <BR/>हीनदान कुदान न घे ॥१२॥ <BR/><BR/>

स्वाचारयुक्त नर । <BR/>सर्व दोष करीं दूर । <BR/>द्विज म्हणे सविस्तर । <BR/>नित्याचार स्पष्ट सांगा ॥१३॥ <BR/><BR/>

गुरु यापरी प्रार्थित । <BR/>सांगे पराशरमत । <BR/>उठा ब्राह्ममुहूर्तांस । <BR/>गुरुदेवतांदिकां वंदा ॥१४॥ <BR/><BR/>

व्हायाम्य मुख निशीं ऐक । <BR/>दिवा संधी उदङ्‌मुख । <BR/>नैऋत्यकोणी देख । <BR/>मार्गोदकवर्जितदेशीं ॥१५॥ <BR/><BR/>

त्यजी हरित्तृण, शिरीं । <BR/>वस्त्रधरीं जलदूरीं । <BR/>मलमूत्रोत्सर्ग करीं । <BR/>शौचकरी मृत्तोयानें ॥१६॥ <BR/><BR/>

गोळ्या मोठया आंवळ्यापरी । <BR/>लिंगीं एकत्रि गुदावरी । <BR/>सातसात पादकरीं । <BR/>निम्मीं रात्री संकटी अर्ध ॥१७॥ <BR/><BR/>

हा द्विजवर्याचार । <BR/>वर्णी वनी यतिश्वरां । <BR/>द्वित्रिचतुगुर्णाचार । <BR/>स्त्रीकुमारां दुर्गंधान्त ॥१८॥ <BR/><BR/>

होत साचविधी शूद्रा । <BR/>विप्रें किजे चूळ बारा । <BR/>आठ सहा चार ईतरां । <BR/>अंतीं द्विराचमनें शुद्धीं ॥१९॥ <BR/><BR/>

मुदा पुण्य मध्यस्नान । <BR/>प्रातःकाळीं गोमयस्नान । <BR/>यति सन्यासी त्रिस्नान । <BR/>सुभगे शिरःस्नान नित्य ॥२०॥ <BR/><BR/>

शीतोष्णाम्बु गृहस्थासी । <BR/>मार्जनादि न तयासी । <BR/>तर्पणादि बहिःस्नानासी । <BR/>कीजे शिरसीं मृद्धारण ॥२१॥ <BR/><BR/>

अनामिकीं दर्भ पवित्र । <BR/>बद्धशिख सोपवस्त्र । <BR/>संध्या करा जो प्रकार । <BR/>गृह्यकार वदे जैसा ॥२२॥ <BR/><BR/>

मौंजी चौलादिकीं न भस्म । <BR/>तदन्यत्र तें परम । <BR/>सनक्षत्रसंध्या परम । <BR/>हो मध्यम लुप्ततारा ॥२३॥ <BR/><BR/>

चाक्षुष सूर्यदर्शन । <BR/>प्रातःसंध्या अधम जाण । <BR/>ह्याउलट रात्रौ जाण । <BR/>उपस्थान सूर्येक्षणें ॥२४॥ <BR/><BR/>

त्या आधी, आचमन । <BR/>प्राणायाम मार्जन । <BR/>मंत्राचमन मार्जन । <BR/>अघमर्षण अर्घ्यदान  ॥२५॥ <BR/><BR/>

मनस्समाधानें द्या तीन । <BR/>कालात्यय चौथे जाण । <BR/>सूर्योदयविघ्नकारण । <BR/>रक्षोगण मरती ह्यांनीं ॥२६॥ <BR/><BR/> 

ह्या दुर्वारास्त्रें मारितां । <BR/>दोष येतो, भूमी फिरतां । <BR/>असावादित्य जपतां । <BR/>ये शुद्धता ब्राह्मणासी ॥२७॥ <BR/><BR/> 

हो स्वस्सोपानभूत । <BR/>कर्म कीजे सदोदित । <BR/>शुभासनीं न्यासहित । <BR/>जपा स्मरत ऋष्यादिक ॥२८॥ <BR/><BR/>

जप मोजा अक्षमालेनें । <BR/>किंवा स्फटिकादिकाने । <BR/>निष्फळ तो मुद्राविणें । <BR/>समाधानें मौनें जपा ॥२९॥ <BR/><BR/>

लय भूल पडूं न द्यावी । <BR/>छन्नमाला न पडावी । <BR/>गायत्री हजार जपावी । <BR/>कमी योजावे अशक्तत्वें ॥३०॥ <BR/><BR/>

वृद्धंत्वादि तारतम्यें । <BR/>जपिजे न धनकाम्यें । <BR/>उभ्यानें दोन संध्ये । <BR/>सायंसंध्येसी बसूनी ॥३१॥ <BR/><BR/>

उभें रहावें उपस्थानीं । <BR/>दिशा देव द्विजां नमूनी । <BR/>गुरुपादातें वंदुनि । <BR/>विसर्जोनी द्यावी संध्या ॥३२॥ <BR/><BR/>

हो असा हा संध्याविधी । <BR/>सायंप्रातर्होमविधी । <BR/>कीजे स्वयें उदया आधीं । <BR/>प्रादुष्करण मग होम ॥३३॥ <BR/><BR/>

हा आत्मस्त्री सुतादिकें । <BR/>कीजे गव्यधान्यादिकें । <BR/>धर्म करितां श्रमदुःखें । <BR/>नच लेखे चित्ती विप्रा ॥३४॥ <BR/><BR/>

भोग कः पदार्थ द्विजा । <BR/>कर्मे होयी शुद्धी निजा । <BR/>आनंदा घे तोचि सहजा । <BR/>देवपूजा हीच मुख्य ॥३५॥ <BR/><BR/>

होम असा झाल्यावर । <BR/>ब्रह्मयज्ञ कीजे बाहेर । <BR/>ब्रह्मांजळी सपवित्र । <BR/>म्हणा मंत्र ब्राह्मण अंगें ॥३६॥ <BR/><BR/>

विद्या हंकारवर्जित । <BR/>ब्रह्मयज्ञ दे मुक्तता । <BR/>दोष नसें कसें पढतां । <BR/>जपाल्पता अनध्यायीं ॥३७॥ <BR/><BR/>

कोणी वैश्वदेवोत्तर । <BR/>करिती मध्यसंध्योत्तर । <BR/>तर्पा देवर्षिपितर । <BR/>सव्य निवीत्यपसव्येंसी ॥३८॥ <BR/><BR/>

होविश्वात्माऽऽब्रह्मस्तंबांत । <BR/>तर्पणें तृप्तयवाक्षत । <BR/>देवर्षिलाकरिती तृप्‍त । <BR/>पितरातृप्‍तकरिती तिला ॥३९॥ <BR/><BR/>

गृहीं न हें तिलतर्पण । <BR/>निंद्यदिनीं मांगल्यीं न । <BR/>दिवाळींत यमतर्पण । <BR/>भीष्माष्टमीसी ॥४०॥ <BR/><BR/>

हें करो जीवत्पिता । <BR/>दोष अनवश्य करितां । <BR/>मध्यान्हीं सूर्य येतां । <BR/>मध्यान्हसंध्या कीजे ॥४१॥ <BR/><BR/>

॥इति श्रीमत् परमहंस परिव्राजकाचार्य श्री वासुदेवानंदसरस्वती विरचिते श्री सप्तशती गुरूचरित्रे
आहिककर्मनिरूपणं नाम षट्त्रिंशोऽध्यायः॥३६॥(ओवी संख्या ४१) ग्रंथ संख्या ॥४७८॥ <BR/><BR/>

<H3>॥अध्याय ३७॥ </H3>

॥ॐ श्रीगणेशाय नमः। <BR/>ॐ श्रीसद्गुरवे नमः। <BR/>ॐ श्री दत्तात्रेयाय नमः॥ <BR/><BR/>

गृह भूमी संमार्जन । <BR/>कीजे नित्य लेपरंजन । <BR/>शालग्रामशिला धेनू । <BR/>गृहीं राखून ठेवा गव्य ॥१॥ <BR/><BR/>

गृहित्वा दे गृहमेधीय । <BR/>अग्निहोत्र किंवा गुह्य । <BR/>हो संध्यावत्‌ देवपूज्य । <BR/>पशुतुल्यत्व अन्यथा ॥२॥ <BR/><BR/>

किंवा प्रातर्विस्तरानें । <BR/>दुपारी पंचोपचारानें । <BR/>सायंकाळीं निरांजनें । <BR/>आठ स्थानें पूजनाची ॥३॥ <BR/><BR/>

जे कोणी न पूजती । <BR/>ते यमदंड घेती । <BR/>वेदमंत्रे द्विज पूजिती । <BR/>पौंराणोक्तीं स्त्रीशूद्रादि ॥४॥ <BR/><BR/>

विपि नां तोत्थ मध्यम । <BR/>क्रीत हीन, स्वीय उत्तम । <BR/>तसीं श्वेत रक्त श्याम । <BR/>पुष्पें अधम शूद्रानीत ॥५॥ <BR/><BR/>

न द्या देवा सकृमिछिद्र । <BR/>दुर्गे दुर्वा, केवडा हरा । <BR/>वर्जा तुळशी गणेश्वरा । <BR/>धुत्तुरार्कादि कृष्णा ॥६॥ <BR/><BR/>

वाम हस्ताकडे कलश । <BR/>पुष्पादिका दक्षिण देश । <BR/>शंख घंटा वामदक्षिणेस । <BR/>कीजे न्यास देही देवी ॥७॥ <BR/><BR/>

कायें मानसें वाचें द्विजा । <BR/>षोडशोपचारे पूजा । <BR/>मिळतां पंचामृतें पूजा । <BR/>स्नानापूर्वीं नंतर भूषा ॥८॥ <BR/><BR/>

तवाश्रित मी मला तारीं । <BR/>म्हणूनी निर्माल्य घे शिरीं । <BR/>भावें मंत्रजप करीं । <BR/>तीर्थ पी शिरी घे उद्वासी ॥९॥ <BR/><BR/> 

घे अंतःकरणीं देवा । <BR/>पंचसूना दोष जावा । <BR/>जरी तरी वैश्वदेवा । <BR/>प्रातःसायं स्वान्नशुध्यर्थ ॥१०॥ <BR/><BR/>

याचे प्रातःकालारंभण । <BR/>होम करी तो देवयज्ञ । <BR/>हो बळी तो भूतयज्ञ । <BR/>पितृनृयज्ञ तत्तर्पणें ॥११॥ <BR/><BR/>

वीक्षणार्थ अतिथीसी । <BR/>किंचित् ठरा अंगणदेशीं । <BR/>येतां अन्न द्या शक्तीसी । <BR/>द्या यतीसी सजलांन्न ॥१२॥ <BR/><BR/>

ओले पाद मुखकर । <BR/>जेवा घेउनी परिवार । <BR/>नेणत्यासी वाढा दूर । <BR/>नच करा पंक्तिभेद ॥१३॥ <BR/><BR/>

घालून चित्राहुति । <BR/>आपोशन घ्या मौंनस्थिति । <BR/>घ्याव्या मंत्रे प्राणाहुति । <BR/>पात्र हातीं धरुनिया ॥१४॥ <BR/><BR/>

सर्वांस प्राणाहुत्यंत । <BR/>मौंन पुढें विकल्पित । <BR/>पात्रीं टाका न उच्छिष्ट । <BR/>जल पितां शब्द वर्ज्य ॥१५॥ <BR/><BR/>

दीप मावळतां न खावें । <BR/>रजस्वलांत्यां न देखावें । <BR/>त्यांचे शब्द न ऐकावें । <BR/>न शिवावें परस्पर ॥१६॥ <BR/><BR/>

दुर्वायु अधो आतां । <BR/>अन्न त्यजा कीटयुक्ता । <BR/>न जेवावें वांती होतां । <BR/>केश पडता प्रोक्षुनि घ्यावे ॥१७॥ <BR/><BR/>

वियुक्तः स्याद् द्विजत्वात्स । <BR/>पलांडुलशुनादिभुक् । <BR/>तामसाहारभुग्दुर्धीः । <BR/>सात्विकाहारभुक्सुधीः ॥१८॥ <BR/><BR/>

आज्या पयोन्न लवण । <BR/>सर्व खावें अन्य अन्न । <BR/>सशेष द्यावें उच्छिष्टान्न । <BR/>आपोशन अर्धे प्यावें ॥१९॥ <BR/><BR/>

मुखाचा शोधनासी । <BR/>वर्जावें तर्जनीसी । <BR/>मुख हस्ताघ्री शुचीसी । <BR/>द्विराचमनें बोलीयेलें ॥२०॥ <BR/><BR/>

घ्यासम्यक् तांबुलादि । <BR/>ऐकावें पुराणादि । <BR/>कीजे सायंसध्याविधी । <BR/>भोजनांदि पूर्ववत्‌ ॥२१॥ <BR/><BR/>

क्षीरान्न रात्रीं शस्त । <BR/>दिवाकर्म प्राक्प्रहरांत । <BR/>रात्रौं वर्जा सौंरपाठ । <BR/>निशींथांत रात्रिकर्म ॥२२॥ <BR/><BR/>

जैं पञ्च यज्ञादिकचुके । <BR/>कीजे प्रायश्चित्त विवेके । <BR/>सुखशायिनिशां वंदा, सुखें । <BR/>निजा ईशा अर्पून कर्म ॥२३॥ <BR/><BR/>

स्त्रीऋतु कालीं करा रति । <BR/>पर्व मूल मघा रेवती । <BR/>वर्जा दिवा श्राद्धव्रती । <BR/>ऋतुगामी ब्रह्मचारी ॥२४॥ <BR/><BR/>

न गुर्विणीशीं रमांवें । <BR/>रतीं कोप द्वेष त्यजावे । <BR/>ऋतु चुकवूनी न जावें । <BR/>जातां पावे भ्रूणहत्या ॥२५॥ <BR/><BR/>

घर धंदा होतांहि विप्रा । <BR/>न सोडावें निजाचारा । <BR/>गुरु ऐसें कथिती विप्रा । <BR/>तो आचार करुनि तरे ॥२६॥ <BR/><BR/>

॥इति श्रीमत् परमहंस परिव्राजकाचार्य श्री वासुदेवानंदसरस्वती विरचिते श्री सप्तशती गुरूचरित्रे
आन्हिककर्मनिरूपणं नाम सप्तत्रिंशोऽध्यायः ॥३७॥(ओवी संख्या २६) ग्रंथ संख्या ॥५०४॥ <BR/><BR/>

<H3>॥अध्याय ३८॥ </H3>

॥ॐ श्रीगणेशाय नमः। <BR/>ॐ श्रीसद्गुरवे नमः। <BR/>ॐ श्री दत्तात्रेयाय नमः॥ <BR/><BR/>

गुरुंस भिक्षाद्याया आला । <BR/>भास्कर विप्रसामग्रीला । <BR/>तिघापुरति घेऊनी त्याला । <BR/>भक्तीनेला प्रसादा ॥१॥ <BR/><BR/>

तो सर्व सामग्रीला । <BR/>निजे घेऊनि उसेला । <BR/>तीन मास असा त्याला । <BR/>न मिळाला शून्य वार ॥२॥ <BR/><BR/>

त्या हास्य करिती लोक । <BR/>गुरु करविती पाक । <BR/>म्हणती सांगे सर्व लोक । <BR/>तो सांगे सर्वा भोजना ॥३॥ <BR/><BR/>

ते त्याचा बोला हंसती । <BR/>कण वाट्यां ये म्हणती । <BR/>तें तो सांगे गुरुप्रती । <BR/>बोलाविती तें त्यां सर्व ॥४॥ <BR/><BR/>

निरहंकार तो ब्राह्मण । <BR/>करी पाक सुनिष्पन्न । <BR/>गुरु वस्त्रें झांकवून । <BR/>नेववून वाढविती ॥५॥ <BR/><BR/>

द्विज हृष्टचित्त जेविती । <BR/>थोर सान सर्व येती । <BR/>चार हजार झाली मिती । <BR/>ते जेविती आकंठा ॥६॥ <BR/><BR/>

अन्न दिल्हें सर्व जातीला । <BR/>आचंडालश्वकाकांला । <BR/>तरी तोटा नाहीं आला । <BR/>जेवविला गुरुनें विप्रा ॥७॥ <BR/><BR/>

अन्न संपेना तें जळीं । <BR/>जलचरां दे त्या वेळीं । <BR/>झाली ख्याती भूमंडळीं । <BR/>वर त्यावेळीं देती विप्रा ॥८॥ <BR/><BR/>

हर्षुनियां वदती लोक । <BR/>तिघांपुरतां होता पाक । <BR/>जेविले हे अमित लोक । <BR/>हें कौतुक दुसरें ऐक ॥९॥ <BR/><BR/>

॥इति श्रीमत् परमहंस परिव्राजकाचार्य श्री वासुदेवानंदसरस्वती विरचिते श्री सप्तशती गुरूचरित्रे
अन्नपूर्तिकरणं नाम अष्टत्रिंशोऽध्यायः ॥३८॥(ओवी संख्या ९) ग्रंथ संख्या ॥५१३॥ <BR/><BR/>

<H3>॥अध्याय ३९॥ </H3>

॥ॐ श्रीगणेशाय नमः। <BR/>ॐ श्रीसद्गुरवे नमः। <BR/>ॐ श्री दत्तात्रेयाय नमः॥ <BR/><BR/>

एकविप्र सोमनाथ । <BR/>तत्स्त्री वृद्धा वंध्या ख्यात । <BR/>सेवी भावें गुरुनाथा । <BR/>गुरु पुसती वांछा काय ॥१॥ <BR/><BR/>

ती कष्टो नी तयां म्हणे । <BR/>अपुत्रा मी व्यर्थ शिणें । <BR/>अश्वथाला भजतां जिणें । <BR/>गेलें भेणें पुढती वाटे ॥२॥ <BR/><BR/>

पुढें मला होवो सुत । <BR/>गुरु म्हणे कोण जाणत । <BR/>पुढचें, आतां कन्यासुत । <BR/>होवो म्हणे, ती गांठ बांधी ॥३॥ <BR/><BR/>

गुरुत्तम म्हणे हरीं । <BR/>पिंपळाची निंदा न करीं । <BR/>आम्ही सर्वदेव त्यावरी । <BR/>ब्रह्मा सांगे नारदातें ॥४॥ <BR/><BR/>

श्रुतिस्मृती ज्याला गाती । <BR/>त्याला करी मंदगति । <BR/>प्रदक्षिणा लक्ष मिती । <BR/>करीं अंतीं उद्यापन ॥५॥ <BR/><BR/>

द्यावे तिलस्वर्णाश्वत्थ । <BR/>विप्रां भोजन दे निश्चित । <BR/>होती तुजःकन्या सुत । <BR/>नारी म्हणतसे देवा ॥६॥ <BR/><BR/>

मी दुर्ज्ञा ना वंचूं कशी । <BR/>साठ वर्षे झालीं वयासी । <BR/>होत नाहीं विटाळशी । <BR/>तरी तसीच मी सेवी ॥७॥ <BR/><BR/>

ती त्यां न मुनी सेवि तशी । <BR/>शीघ्र झाली विटाळशी । <BR/>गर्भधरी पांचवे दिवशीं । <BR/>कन्या ती सी झाली शुभा ॥८॥ <BR/><BR/>

परम हर्षें त्या कन्येसी । <BR/>आणी नारी गुरुपाशीं । <BR/>गुरु म्हणे हो सती ईसी । <BR/>दीक्षित पति लाधेल ॥९॥ <BR/><BR/>

तुझे पोटीं मूर्ख शतायू । <BR/>किंवा यावा बुध अल्पायू । <BR/>ती म्हणे हो कां अल्पायू । <BR/>दीर्घायू मूढ किमर्थ ॥१०॥ <BR/><BR/>

व्हावे हर्षद पंचसुत । <BR/>तथा म्हणे गुरुनाथ । <BR/>कन्ये घेऊन गृहाप्रत । <BR/>ये हंसत ब्राह्मणी ती ॥११॥ <BR/><BR/>

झाला नंदन शीघ्र तिला । <BR/>विद्वान सर्वगुणी भला । <BR/>पांच पुत्र झाले त्याला । <BR/>सर्वां झाला विस्मय ॥१२॥ <BR/><BR/>

तशीच कन्या दीक्षिताची । <BR/>पत्‍नि झाली सती साची । <BR/>कीर्ति पसरली त्यांची । <BR/>श्रीगुरुची असी दया ॥१३॥ <BR/><BR/>

॥इति श्रीमत् परमहंस परिव्राजकाचार्य श्री वासुदेवानंदसरस्वती विरचिते श्री सप्तशती गुरूचरित्रे
वृद्धवंध्याप्रसवो नामैकोनचत्वारिंत्रिंशोऽध्यायः॥३९॥(ओवी संख्या १३) ग्रंथ संख्या ॥५२६॥ <BR/><BR/>

<H3>॥अध्याय ४०॥ </H3>

॥ॐ श्रीगणेशाय नमः। <BR/>ॐ श्रीसद्गुरवे नमः। <BR/>ॐ श्री दत्तात्रेयाय नमः॥ <BR/><BR/>

एक वेदज्ञ ब्राह्मण । <BR/>श्वेतकुष्टें व्यापून । <BR/>गुरुप्रति येऊन । <BR/>म्हणें दीननाथा तारीं ॥१॥ <BR/><BR/>

झालों दैवें कुष्टी म्हणून । <BR/>तोंड हें न पाहती जन । <BR/>ह्यांचें करीं तूं शमन । <BR/>नातरीं प्राण सोडीन मी ॥२॥ <BR/><BR/>

पुरश्चर्यादिकें पाप । <BR/>न जाता हो उलट ताप । <BR/>देवा तूंची मायबाप । <BR/>माझें पाप शमवीं हें ॥३॥ <BR/><BR/>

आश्वासन देती गुरु । <BR/>तंव आला एक नर । <BR/>शुष्ककाष्ठ डोईवर । <BR/>घेवोनि ठरला तो तेथें ॥४॥ <BR/><BR/>

अपूर्वैक चमत्कार । <BR/>करुं इच्छी गुरुवर । <BR/>सांगे विप्रा घे झडकर । <BR/>संगमावर रोवीं काष्ठा ॥५॥ <BR/><BR/>

अविरत सेवीं यासी । <BR/>पाला येतां शुची होसी । <BR/>द्विज रोवी त्या काष्टासी । <BR/>सद्भावें जल शिंपी ॥६॥ <BR/><BR/>

लोक हसुनि वारिती । <BR/>नायके तो गुरुप्रती । <BR/>ते येवोनी तें सांगती । <BR/>गुरु म्हणती भाव फले ॥७॥ <BR/><BR/>

अप्रमेय भावफल । <BR/>धनंजयवाक्यें सुशील । <BR/>लिंगा चिताभस्म दे भिल्ल । <BR/>एकदां लब्ध न हो भस्म ॥८॥ <BR/><BR/>

इच्छी वपू जाळावया । <BR/>मला जाळी म्हणे भार्या । <BR/>भस्म दे, तिला जाळुनियां । <BR/>प्रसाद ध्याया आली तीच ॥९॥ <BR/><BR/>

तयेवेळीं प्रगटे हर । <BR/>तया देई इष्ट वर । <BR/>असा भावाचा प्रकार । <BR/>म्हणूनी गुरु जाती तेथें ॥१०॥ <BR/><BR/>

त्या उद्योगातें पाहून । <BR/>करितीं काष्ठा प्रोक्षण । <BR/>आले अंकूर फुटोन । <BR/>विप्र स्वर्णवर्ण झाला ॥११॥ <BR/><BR/>

बरवे अंकुर फुटले । <BR/>कुष्ठ सर्व मावळलें । <BR/>द्विजें स्तवना आरंभिलें । <BR/>तैं उदेले अष्टभाव ॥१२॥ <BR/><BR/>

शांतदांत इंदुकोटिकांदीप्त अत्रिनंदना । <BR/>देंववृंदवंद्यपाद दत्त भक्तचित्तरंजना ॥१३॥ <BR/><BR/>

पापतप्ततापभंजना सनातना जनार्दना । <BR/>मायिकांधकारसूर्य दत्त भक्तचित्तरंजना ॥१४॥ <BR/><BR/>

दत्तकृत्तकामरोष वेषधारि भिक्षु तूं जना । <BR/>इष्ट देसि धर्म पासि दत्त भक्तचित्तरंजना ॥१५॥ <BR/><BR/>

राग द्वेष दोष वारिं, तारिं सूर्यचंद्रलोचना । <BR/>भक्तकामधेनु तूंची दत्त भक्तचित्तरंजना ॥१६॥ <BR/><BR/>

हस्तिंदण्ड कुंडि घेसि देसि जीव वीतजीवना । <BR/>रक्तपद्मपत्रनेत्र दत्त भक्तचित्तरंजना ॥१७॥ <BR/><BR/>

तूंचि विश्वहेतु मंतु सोसि होसि मायबाप ना । <BR/>नित्य शुद्ध बुद्ध मुक्त दत्त भक्तचित्तरंजना ॥१८॥ <BR/><BR/>

तूंचि देव योगि होसि नासिं दैन्यदुःखकानना । <BR/>न्यासि होसि कृष्णावासि दत्त भक्तचित्तरंजना ॥१९॥ <BR/><BR/>

ब्रह्मवस्तु तूं अनादिमध्यनाश खास वासना । <BR/>वारिं, भक्ति देयिं तारिं दत्त भक्तचित्तरंजना ॥२०॥ <BR/><BR/>

तयाचा भाव जाणुनि विप्रा । <BR/>विद्यासरस्वतीमंत्रा । <BR/>देऊनियां सकलत्रा । <BR/>राहवि मित्रापरी गुरु ॥२१॥ <BR/><BR/>

॥इति श्रीमत् परमहंस परिव्राजकाचार्य श्री वासुदेवानंदसरस्वती विरचिते श्री सप्तशती गुरूचरित्रे
विप्रकुष्ठहरणं नाम चत्वारिंशोऽध्यायः ॥४०॥(ओवी संख्या २१) ग्रंथ संख्या ॥५४७।

<H3>॥अध्याय ४१॥ </H3>

॥ॐ श्रीगणेशाय नमः। <BR/>ॐ श्रीसद्गुरवे नमः। <BR/>ॐ श्री दत्तात्रेयाय नमः॥ <BR/><BR/>

निरहंकार त्वत्पूर्वज । <BR/>सायंदेव कथिला तूज । <BR/>गाणगापुरीं वसे निज । <BR/>गुरुराज साक्षाद्देव ॥१॥ <BR/><BR/>

ही तद्वार्ता परिसून । <BR/>ये घालित लोटांगणा । <BR/>देवा पाहतां हो तल्लिन । <BR/>करी स्तवन प्रेमरसे ॥२॥ <BR/><BR/>

गुरु विचारिती क्षेम । <BR/>येरु सांगे धरुनी प्रेम । <BR/>भवत्सेवाकांम । <BR/>धरुनी, धाम सोडियेलें ॥३॥ <BR/><BR/>

घ्यावी मौज भक्तिरसाची । <BR/>असी इच्छा हे मनाची । <BR/>गुरु म्हणे सेवा आमुची । <BR/>कठीणसाची नेणसी तूं ॥४॥ <BR/><BR/>

कधीं पुरामध्यें वास । <BR/>ग्रामीं वनीं नदीतीरास । <BR/>तुला होती कष्ट सायास । <BR/>कां तूं त्रास पतकरसी ॥५॥ <BR/><BR/>

तो करुनी अंगिकार । <BR/>राहे गुरुच्या बरोबर । <BR/>त्याला एकला बाहेर । <BR/>संगमावर न्हेति गुरु ॥६॥ <BR/><BR/>

जो दोषौघा स्मरणें हरी । <BR/>तो संकटी त्यजि कीं हरी । <BR/>हार्दे शिष्य परिक्षा करी । <BR/>आज्ञा करी मेघा वर्षूं ॥७॥ <BR/><BR/>

तेव्हां लोटुनी टांकी वारा । <BR/>वर्षे मेघ मोठ्या धारा । <BR/>द्विजें सांहुनी वृष्टी वारा । <BR/>रक्षिलें वस्त्राश्रये देवा ॥८॥ <BR/><BR/>

गुरु केवल परीक्षार्थ । <BR/>अग्नि आणावया धाडित । <BR/>विद्युत्तेजें ये गांवांत । <BR/>अग्नि भांडयांत घेऊन ये ॥९॥ <BR/><BR/>

प्रत्यक्ष पथिं सर्पां देखे । <BR/>पळतां, मठीं ध्वनी ऐके । <BR/>प्रकाश देखे मनीं ठके । <BR/>येउनि देखे एका देवा ॥१०॥ <BR/><BR/>

सर्प रक्षार्थ धाडिले । <BR/>तुझें मन वायां भ्यालें । <BR/>कठिण सेवा हें कळलें । <BR/>साहस केलें त्वा गुरु म्हणे ॥११॥ <BR/><BR/>

हो पश्चत्ताप कीं तुला । <BR/>द्विज म्हणे देवा मला । <BR/>जाणसी, मी काय तुला । <BR/>सांगूं मला न दवडीं ॥१२॥ <BR/><BR/>

प्रत्यक्ष तूं ब्रह्मनिधान । <BR/>गुरुसेवेचें विधान । <BR/>सांगा तेणें स्थिर होईन । <BR/>तें ऐकून गुरु सांगे ॥१३॥ <BR/><BR/>

कुमार त्वष्ट्रदेवाचा । <BR/>विद्यार्थी हो गुरुचा । <BR/>भाव पहावया त्याचा । <BR/>गुरु साचा वदे तया ॥१४॥ <BR/><BR/>

करी एक गृह निर्माण । <BR/>जें न तुटे नोहे जीर्ण । <BR/>करी वृष्टयादि निवारण । <BR/>तें ऐकुन तत्स्त्री बोले ॥१५॥ <BR/><BR/>

न शिंवली न विणली । <BR/>अंगाबरोबर भली । <BR/>अशी रम्य दे मज चोळी । <BR/>त्यावेळीं तत्सुत बोले ॥१६॥ <BR/><BR/>

माझ्या चरणा सुख देती । <BR/>खात न लागे, मनोगती । <BR/>दे पादुका जळींन बुडती । <BR/>गुरुकन्या तीही बोले ॥१७॥ <BR/><BR/>

हों अक्षयैकस्तंभघर । <BR/>न हो पात्रीं पाक गार । <BR/>काजळ न लागे त्यावर । <BR/>दे सुंदर कुंडलें हीं ॥१८॥ <BR/><BR/>

कुमार तो स्विकारुन । <BR/>त्यां वंदून धरी रान । <BR/>तेथें अवधूत येऊन । <BR/>म्हणे कां म्लान मुख तुझें ॥१९॥ <BR/><BR/>

मनस्समाधान करुन । <BR/>बाळ सांगे सर्व नमून । <BR/>येरु तया आश्वासून । <BR/>काशीसेवन करीं म्हणे ॥२०॥ <BR/><BR/>

जें शर्वाचें अधिष्ठान । <BR/>गंगा राहे ज्या वेष्टन । <BR/>सर्वदेवतीर्थस्नान । <BR/>तत्सेन करीं शीघ्र ॥२१॥ <BR/><BR/>

न कोणिही येथ अमुक्त । <BR/>म्हणोनी हें अविमुक्ता । <BR/>विरक्त किंवा विषयासक्त । <BR/>तेही मुक्त होती जेथे ॥२२॥ <BR/><BR/>

दुजें भूमंडळीं न असें । <BR/>येरु वदे मी नेणतसें । <BR/>काशीक्षेत्र मिळेल कसें । <BR/>प्रार्थितसें मी तुम्हांसी ॥२३॥ <BR/><BR/>

म्हणे तापसी मी दावीन । <BR/>त्वद्योगें हो मज दर्शन । <BR/>असें म्हणूनी त्या घेऊन । <BR/>ये तत्क्षण मनोगती ॥ <BR/><BR/>

घेऊनी अला मनोगति । <BR/>काशीयात्रा भावभक्तीं । <BR/>करीं यथाविधि, निगुती । <BR/>पूर्ण होती मनोरथ ॥२५॥ <BR/><BR/>

तो ऐकूनि त्याचें वचन । <BR/>म्हणे नेणे यात्राचरण । <BR/>येरु म्हणे स्नान करुन । <BR/>मणिकर्णिकेचें येई ॥२६॥ <BR/><BR/>

तूं भेट विश्वेश्वरा । <BR/>करीं अंतर्गृहयात्रा । <BR/>मगदक्षिणमानसयात्रा । <BR/>स्नानार्चनश्राद्धदानें ॥२७॥ <BR/><BR/>

॥इति श्रीमत् परमहंस परिव्राजकाचार्य श्री वासुदेवानंदसरस्वती विरचिते श्री सप्तशती गुरूचरित्रे
काशीयात्रानिरुपणं नाम एकचत्वारिंशोऽध्यायः ॥४१॥(ओवी संख्या २७) ग्रंथ संख्या ॥५७४॥।

<H3>॥अध्याय ४२॥ </H3>

॥ॐ श्रीगणेशाय नमः। <BR/>ॐ श्रीसद्गुरवे नमः। <BR/>ॐ श्री दत्तात्रेयाय नमः॥ <BR/><BR/>

तत्र स्थोदङ्‌मानसयात्रा । <BR/>करीं पंचक्रोशीयात्रा । <BR/>शुक्लकृष्णपक्षयात्रा । <BR/>नित्ययात्रा करी भावे ॥१॥ <BR/><BR/>

प्रत्यक्षचि विश्वेश्वरा । <BR/>भवानी हरिधुंडीश्वरा । <BR/>दंडपाणी भैरववीरा । <BR/>विघ्नेश्वरा गुहा देखी ॥२॥ <BR/><BR/>

तूं स्थीर चित्तें करीं यात्रा । <BR/>स्थापी लिंग तूं कुमारा । <BR/>सुटतील येरझारा । <BR/>असें म्हणोनी गुप्त झाला ॥३॥ <BR/><BR/>

बाळ उठोनी पहात । <BR/>त्या न दिसे, झाला गुप्त । <BR/>हाची माझा गुरु म्हणत । <BR/>करीतसें तो यात्रा ॥४॥ <BR/><BR/>

अवाच्य हो शिवलीला । <BR/>इष्ट वर दे तयाला । <BR/>दे तो तसें गुर्वादिकांला । <BR/>तो झाला विश्वकर्मा ॥५॥ <BR/><BR/>

द्विज तेव्हां गुरु जसें । <BR/>सांगे तें ते पाहे तसे । <BR/>गुरुनाथा वंदितसे । <BR/>स्तवितसे सायंदेव ॥६॥ <BR/><BR/>

तूंची उमापती होसी । <BR/>मज दाविली येथ काशी । <BR/>गुरु म्हणें त्वद्वंशासी । <BR/>एकविंशी घडे यात्रा ॥७॥ <BR/><BR/>

तूं सत्तम लोकी होसी । <BR/>आतां न सेंवीं म्लेच्छासी । <BR/>आणूनिया स्त्रीपुत्रांसी । <BR/>आम्हापाशीं रहासेवित ॥८॥ <BR/><BR/>

तो नमःस्कारुनी गेला । <BR/>स्वकुटुंबा घेऊनि आला । <BR/>स्तवि पुनः श्रीगुरुला । <BR/>कानडीस्तोत्रालापें ॥९॥ <BR/><BR/>

त्याचा पुत्रा नागनाथ । <BR/>तया वर दे गुरुनाथ । <BR/>सांगे सांयदेवा स्वस्थ । <BR/>करी अनंतव्रत आजी ॥१०॥ <BR/><BR/>

॥इति श्रीमत् परमहंस परिव्राजकाचार्य श्री वासुदेवानंदसरस्वती विरचिते श्री सप्तशती गुरूचरित्रे
काशीयात्रानिरूपणं नाम द्विचत्वारिंशोऽध्यायः॥४२॥(ओवी संख्या १०) ग्रंथ संख्या ॥५८४॥ <BR/><BR/>

<H3>॥अध्याय ४३॥ </H3>

॥ॐ श्रीगणेशाय नमः। <BR/>ॐ श्रीसद्गुरवे नमः। <BR/>ॐ श्री दत्तात्रेयाय नमः॥ <BR/><BR/>

दे पुरुषार्थ नरांसी । <BR/>भाद्रशुक्लचतुर्दशीसी । <BR/> चौदा ग्रंथी रक्तसूत्रासी । <BR/>बांधीं करासी पूजुनी ॥१॥ <BR/><BR/>

संतोष मानुनि तो पुसे । <BR/>व्रत कोणीं हें केलें कसें । <BR/>गुरु म्हणे द्यूतीं घेतसे । <BR/>पार्थराज्यदुर्योधन ॥२॥ <BR/><BR/>

अभास्त्व पावुनि पांडव । <BR/>वनीं श्रमतां ये माधव । <BR/>त्याला द्याया स्ववैभव । <BR/>सांगे देव अनंतव्रत ॥३॥ <BR/><BR/>

त्वदन्यः कोनंत इति । <BR/>पुसतां म्हणे मीच श्रीपती । <BR/>ऐकें, सुमंतुकन्या होती । <BR/>सुशीला ती पूर्वस्त्रीजा ॥४॥ <BR/><BR/>

ती हो पत्‍नी कौंडिण्याची । <BR/>सापत्‍न माता द्वेषी तिची । <BR/>अन्यत्र न्हे तिला तोची । <BR/>अनंताची पूजा घेती ॥५॥ <BR/><BR/>

देबरवि श्री अनंत । <BR/>वशीकारभयें अग्नींत । <BR/>दोरा टाकी मुनी कुपित । <BR/>दुःखाब्धींत पडे तेव्हां ॥६॥ <BR/><BR/>

देव माझेवर रुसला । <BR/>म्हणून मुनी वनीं गेला । <BR/>निर्वाणें तो मूर्च्छित पडला । <BR/>त्या भेटीला श्रीमदनंत ॥७॥ <BR/><BR/>

जीवा त्मेशा भिन्नत्वेंशी । <BR/>स्तुती करितां त्या ऋषीसी । <BR/>वर दे सवैंश्वरर्येंसीं । <BR/>तत्पृष्टांशा देयी मोक्ष ॥८॥ <BR/><BR/>

त्या अत्युदार अनंत । <BR/>पुनर्वस्वृक्ष करित । <BR/>म्हणोनी कृष्ण हें व्रत । <BR/>करवीत पार्थाकरवीं ॥९॥ <BR/><BR/>

दायादादिकां मारुन । <BR/>सार्वभौम धर्म होऊन । <BR/>देहासह स्वर्गी जाण । <BR/>गेला म्हणून करी तूं व्रत ॥१०॥ <BR/><BR/>

विप्र हृष्टतर होऊन । <BR/>गुरुक्त तें हो व्रत करुन । <BR/>राहे गुरुला सेवून। <BR/>बंध तोडून मुक्त झाला ॥११॥ <BR/><BR/>

तूं अंतःकरणीं जाण । <BR/>गुरुप्रसादे हो पूर्ण । <BR/>तुमच्या वंशीं म्हणून । <BR/>तुझें मन रंगलें हें ॥१२॥ <BR/><BR/>

याग योगादिकांवीण । <BR/>तुम्हां जोडे हेंचि निधान । <BR/>असे घेती भक्ती करुन । <BR/>देवा करुन अपुलासा ॥१३॥ <BR/><BR/>

॥इति श्रीमत् परमहंस परिव्राजकाचार्य श्री वासुदेवानंदसरस्वती विरचिते श्री सप्तशती गुरूचरित्रे
अनंतव्रतकथनं नाम त्रिचत्वारिंशोऽध्यायः।४३॥(ओवी संख्या १३) ग्रंथ संख्या ॥५९७॥ <BR/><BR/>

<H3>॥अध्याय ४४॥ </H3>

॥ॐ श्रीगणेशाय नमः। <BR/>ॐ श्रीसद्गुरवे नमः। <BR/>ॐ श्री दत्तात्रेयाय नमः॥ <BR/><BR/>

सिंहा लोकनें करुन । <BR/>ऐक पुढील कथन। <BR/>तंतूक संसारीं असून । <BR/>भजे गुरुसी याममात्र ॥१॥ <BR/><BR/>

तल्लोक श्रीशैलासी । <BR/>जातां बोलविती त्यासी । <BR/>तया वदे तो गुरुपाशीं । <BR/>श्रीशैलेशीमल्लिकार्जुन ॥२॥ <BR/><BR/>

सर्वत्र हा गुरु एक । <BR/>पाषाण पाहूं जाती लोक । <BR/>ते त्या निंदुनी गेले लोक । <BR/>ये तंतुक गुरुपाशी ॥३॥ <BR/><BR/>

तो पाय वंदी त्यासी । <BR/>गुरु पुसे का जासी । <BR/>तो तसेंचि सांग त्यासी । <BR/>चतुर्दशी पुढें आली ॥४॥ <BR/><BR/>

नभो मार्गे गुरुतया । <BR/>नेउनी दाविती श्रीशैल्य । <BR/>देवा पाहे तो लोक तया । <BR/>पुसोनी साच न मानीं ॥५॥ <BR/><BR/>

लिंगीविलोकी तैं गुरुसी । <BR/>स्थानमाहात्म्य गुरु त्यासी । <BR/>सांगे पंपापुरीं शिवासी । <BR/>पाहुनि श्वाना ये राजत्व ॥६॥ <BR/><BR/>

स्त्रीवश्य तो जरि कां शैव । <BR/>पुसतां स्त्रीला प्राक्स्वभाव । <BR/>सांगे, राणी पुसेस् वभाव । <BR/>म्हणे तो कवडीं तूं पूर्वी ॥७॥ <BR/><BR/>

आलंबिलें मांस पाहून । <BR/>श्रीशैलाग्रीं घार येऊन। <BR/>तुजला मारी म्हणून । <BR/>राणी होवून रमसीं ॥८॥ <BR/><BR/>

तूं मी भविष्यड्‌जन्मीं । <BR/>होवूं राजे, अंती स्वधामी । <BR/>जावूं म्हणे, तंतुकामीं । <BR/>क्षेत्रधामी आणिले तुला ॥९॥ <BR/><BR/>

जैं वर्त्यग्रीं लागे आग । <BR/>तैं हो शीघ्र ध्वांतभंग । <BR/>तमा होतां गुरुसंग । <BR/>आवृत्तिभंग हों तयाचा ॥१०॥ <BR/><BR/>

त्या अव्यग्रा गुरु संगमीं । <BR/>आणवूनी धाडिती ग्रामीं । <BR/>त्याला भ्रांत म्हणती ग्रामी । <BR/>मठधामीं आणि भक्ता तो ॥११॥ <BR/><BR/>

प्रत्यय ये यात्रिक येतां । <BR/>सर्वांला ये निभ्रांतता । <BR/>म्हणेती देव गुरुनाथा । <BR/>तंतुका भक्ताग्र्य मानिती ॥१२॥ <BR/><BR/>

॥इति श्रीमत् परमहंस परिव्राजकाचार्य श्री वासुदेवानंदसरस्वती विरचिते श्री सप्तशती गुरूचरित्रे
श्रीपर्वतयात्रावर्णनं नाम चतश्चत्वारिंशोऽध्यायः ॥४४॥। <BR/>(ओवी संख्या १२) ग्रंथ संख्या ॥६०९॥ <BR/><BR/>

<H3>॥अध्याय ४५॥ </H3>

॥ॐ श्रीगणेशाय नमः। <BR/>ॐ श्रीसद्गुरवे नमः। <BR/>ॐ श्री दत्तात्रेयाय नमः॥ <BR/><BR/>

ऐकें ईश्वर प्रभाव । <BR/>नंदिनाम एक भूदेव । <BR/>कुष्ठें व्यापुंनि घे धांव । <BR/>देवीपाशी तुळजापुरीं ॥१॥ <BR/><BR/>

त्या ईश्वरी जा गुरुपाशीं । <BR/>म्हणें, तो बोले कां नरापशीं । <BR/>धाडिसी, मग भोपे यांसीं । <BR/>सांगून त्यांसी घालविलें ॥२॥ <BR/><BR/>

धी पुरःसर नावडता । <BR/>तो ये भेटे गुरुनाथा । <BR/>गुरु म्हणे तूं कां आतां । <BR/>आलास रे नरापाशीं ॥३॥ <BR/><BR/>

स्वकीय खूण ओळखून । <BR/>तो प्रार्थी त्या देव मानून । <BR/>गुरु म्हणे पापें करुन । <BR/>कुष्ठें व्यापून गेलासी ॥४॥ <BR/><BR/>

अकस्मात् पाप हो दूरी । <BR/>या संगमीं स्नान तूं करीं । <BR/>म्हणोनी त्याबरोबरीं । <BR/>सोमनाथासी धाडिती ॥५॥ <BR/><BR/>

तो त्याक्षणीं स्नान करी । <BR/>अश्वत्था प्रदक्षिणा करीं । <BR/>मठीं ये त्या अवसरीं । <BR/>पाहें शरीरीं गुरु म्हणे ॥६॥ <BR/><BR/>

शरीर त्याचे दिव्य झालें । <BR/>किंचित् जंघेसी राहिलें । <BR/>पुसे कुष्ठ हें कां राहिलें । <BR/>गुरुबोले विकल्पानें ॥७॥ <BR/><BR/>

त्वां जी मनुष्य धी धरिली । <BR/>तीच तूज आड आली । <BR/>माझी स्तुती करीं भली,। <BR/> म्हणे तो, लिखितही नेणे ॥८॥ <BR/><BR/>

विभूती मग जिव्हेवर । <BR/>टाकूनी, गुरु म्हणे स्तोत्र । <BR/>करीं, मग तो होयी धीर । <BR/>करी स्तोत्र श्रीगुरुचें ॥९॥ <BR/><BR/>

आत्मा तो तूं सर्वाधीश । <BR/>शुद्ध बुद्ध नित्य त्रीश । <BR/>तुला नेणुनि कर्मपाशें । <BR/>बद्ध होती जीव अज्ञाने ॥१०॥ <BR/><BR/>

ते अहंकारें त्रिविध । <BR/>पापें, घेती योनी विविध । <BR/>समपापपुण्यें त्रिविध । <BR/>नर होती रक्तरेतें ॥११॥ <BR/><BR/>

गर्भी महाकष्ट भोगी । <BR/>सोडवाया प्रार्थी विरागी । <BR/>उपजतां वेगीं । <BR/>पुढें भोगी होउनि मरे ॥१२॥ <BR/><BR/>

त्वद्वीक्षणा विना कैसा । <BR/>मोक्षा जाईल हा पिसा । <BR/>तूंची कृपा करी ऐसा । <BR/>प्रार्थीमानसां स्थिरावून ॥१३॥ <BR/><BR/>

गेलें राहिलेलें कुष्ठ । <BR/>जहाला तो गुरुप्रेष्ठ । <BR/>कविता करी कविश्रेष्ठ । <BR/>एकनिष्ठ गुरुपदीं ॥१४॥ <BR/><BR/>

॥इति श्रीमत् परमहंस परिव्राजकाचार्य श्री वासुदेवानंदसरस्वती विरचिते श्री सप्तशती गुरूचरित्रे
ब्राह्मणकुष्ठनिवारणं नाम पंचचत्वारिंशोऽध्यायः ॥४५॥(ओवी संख्या १४) ग्रंथ संख्या ॥६२३॥ <BR/><BR/>

<H3>॥अध्याय ४६॥ </H3>

॥ॐ श्रीगणेशाय नमः। <BR/>ॐ श्रीसद्गुरवे नमः। <BR/>ॐ श्री दत्तात्रेयाय नमः॥ <BR/><BR/>

विशद तत्कवितारीती । <BR/>नृकेसरी तो नरस्तुती । <BR/>मानुनि निंदी, त्याचे चित्तीं । <BR/>गुरुमूर्ति प्रगटली ॥१॥ <BR/><BR/>

लिंग पिण्डिवर बैसोन । <BR/>पंचकवित्व पूजन । <BR/>गुरु घेती, तें पाहून । <BR/>तो येऊन प्रार्थी गुरुसी ॥२॥ <BR/><BR/>

तूं वांचोनी कां देवासी । <BR/>मूर्खपणे नरास्तविसी । <BR/>असें गुरु पुसे त्यासी । <BR/>प्रार्थुनि त्यांसी तो हो शिष्य ॥३॥ <BR/><BR/>

हें उत्तम कवी दोन । <BR/>गुरुसी गाती अनुदिन । <BR/>गुरु प्रसन्न होऊन । <BR/>उद्धरुन न्हेती तयां ॥४॥ <BR/><BR/>

जैं तमः शांती करी रवी । <BR/>तैं हा भक्ताज्ञान नुरवी । <BR/>येथ हो शांत दुजा रवी । <BR/>कीर्ती बरवी दावी लोकीं ॥५॥ <BR/><BR/>

॥इति श्रीमत् परमहंस परिव्राजकाचार्य श्री वासुदेवानंदसरस्वती विरचिते श्री सप्तशती गुरूचरित्रे
कवीश्वरउपदेशो नाम षट्चत्वारिंशोऽध्यायः॥४६॥(ओवी संख्या ५) ग्रंथ संख्या ॥६२८॥ <BR/><BR/>

<H3>॥अध्याय ४७॥ </H3>

॥ॐ श्रीगणेशाय नमः। <BR/>ॐ श्रीसद्गुरवे नमः। <BR/>ॐ श्री दत्तात्रेयाय नमः॥ <BR/><BR/>

भक्त अतिप्रियसात । <BR/>दिवाळीच्या सणानिमित्त । <BR/>न्याया गुरुसी गृहाप्रत । <BR/>प्रार्थितीं सप्तग्रामवासी ॥१॥ <BR/><BR/>

गुरु तोषवाया तयां । <BR/>सातरुपें धरोनियां । <BR/>जाती सातांच्या आलया । <BR/>राहूनियां तया ग्रामीं ॥२॥ <BR/><BR/>

तों विस्मित होऊनी पुढती । <BR/>एकामेकां झगडती । <BR/>माझे घरीं गुरुमूर्ति । <BR/>करिती दिपावळी असे ॥३॥ <BR/><BR/>

ग्रामलोक मिथ्या म्हणती । <BR/>येथेंची होती गुरुमूर्ति । <BR/>दिल्ही खूण सर्व दाविती । <BR/>गुरु म्हणती सर्व सत्य ॥४॥ <BR/><BR/>

होसी केवळ परब्रह्म । <BR/>असें स्तविंती ते सप्रेम । <BR/>तयां भक्तां गुरुत्तम । <BR/>देती धाम अलभ्य जें ॥५॥ <BR/><BR/>

॥इति श्रीमत् परमहंस परिव्राजकाचार्य श्री वासुदेवानंदसरस्वती विरचिते श्री सप्तशती गुरूचरित्रे
दिपावल्युत्सववर्णनं नाम सप्तचत्वारिंशोऽध्यायः ।४७॥(ओवी संख्या ५) ग्रंथ संख्या ॥६३३॥ <BR/><BR/>

<H3>॥अध्याय ४८॥ </H3>

॥ॐ श्रीगणेशाय नमः। <BR/>ॐ श्रीसद्गुरवे नमः। <BR/>ॐ श्री दत्तात्रेयाय नमः॥ <BR/><BR/>

जो हो वेदां अगोचर । <BR/>तो भक्तां हो सुगोचर । <BR/>तया ग्रामीं भक्त शूद्र । <BR/>नमस्कार करी नित्य ॥१॥ <BR/><BR/>

गुरुदेव संगमीं जाती । <BR/>त्या पाहून करी प्रणती । <BR/>पुनः ये तो येणें रीती । <BR/>करी भक्ती शेतीकरितां ॥२॥ <BR/><BR/>

लोकी चमत्कार करावया । <BR/>शूद्रा वदे गुरुराया । <BR/>कच्चें पीका हें कापुनियां । <BR/>टांकी मध्यान्हापावेतों ॥३॥ <BR/><BR/>

तो तें प्रमाण मानून । <BR/>स्वामीभागा ठरवून । <BR/>कापी, तत्स्त्री येऊन । <BR/>करी विघ्न तरी न हटे ॥४॥ <BR/><BR/>

ते कथिती अधिकार्‍यासी । <BR/>शूद्र न जुमानीं त्यासी । <BR/>दावी मध्यान्हीं गुरुसीं । <BR/>म्हणे शेतासी कापिलें ॥५॥ <BR/><BR/>

तूं अतःपर काय खासी । <BR/>असें गुंरु पुसे त्यासी । <BR/>म्हणे तुझ्या प्रसादेसी । <BR/>लाभ आम्हासी होईल ॥६॥ <BR/><BR/>

त्याचे पुरवाया हेत । <BR/>वृष्टी मूलर्क्षी पाडित । <BR/>शतगुण त्या शेतांत । <BR/>गुरुनाथ धान्य देती ॥७॥ <BR/><BR/>

तो करुनि क्षेत्रपपूजा । <BR/>सस्त्रीक करी गुरु पूजा । <BR/>स्वामीभाग देउनि द्विजां । <BR/>धान्यपुंजा वाटी हर्षे ॥८॥ <BR/><BR/>

संतोषोनी गुरुमूर्ति । <BR/>त्यांच्या वंशा गती देती । <BR/>अशा लीला केल्या किती । <BR/>त्यातें नेणती ब्रह्मादिक ॥ <BR/><BR/>

॥इति श्रीमत् परमहंस परिव्राजकाचार्य श्री वासुदेवानंदसरस्वती विरचिते श्री सप्तशती गुरूचरित्रे
शूद्रधान्यप्रवृद्धिवर्णनं नाम अष्टचत्वारिंशोऽध्यायः॥४८॥। <BR/>(ओवी संख्या ९) ग्रंथ संख्या ॥६४२॥ <BR/><BR/>

<H3>॥अध्याय ४९॥ </H3>

॥ॐ श्रीगणेशाय नमः। <BR/>ॐ श्रीसद्गुरवे नमः। <BR/>ॐ श्री दत्तात्रेयाय नमः॥ <BR/><BR/>

हें उत्तम असें क्षेत्र । <BR/>भीमामरजायोग थोर । <BR/>रणीं सुरां मारी जालंधर । <BR/>अमृतें हर त्या उठवी ॥१॥ <BR/><BR/>

हृत्तमः प्रकाशक । <BR/>शिव दे अमृत विशोक । <BR/>उलंडलें तेची ऐक । <BR/>ती हे नदी अमरजा ॥२॥ <BR/><BR/>

ही भयोपताप वारी । <BR/>भीमेशीं संगम करी । <BR/>प्रयागापरी पाप वारी । <BR/>भूमीवरी हे तारक ॥३॥ <BR/><BR/>

सर्व मान्य मनोहृत्तीर्थ । <BR/>जेथ कल्पद्रू अश्वत्थ । <BR/>पुढें संतोषाख्यतीर्थ । <BR/>विश्वनाथ येथ आला ॥४॥ <BR/><BR/>

ही उमेश प्रसादाने । <BR/>एका जीवन्मुक्तानें । <BR/>काशी केली ती स्नानानें । <BR/>कैवल्यानें निःसंशयें ॥५॥ <BR/><BR/>

तयावरी पापविनाश । <BR/>तीर्थ दाविती यतीश । <BR/>तो भेटे त्या समयास । <BR/>पूर्वाश्रमस्वसा र‍त्‍ना ॥६॥ <BR/><BR/>

ती त्या महातीर्थी न्हाली । <BR/>कुष्ठ जाउनी शुद्ध झाली । <BR/>गुर्वाज्ञेनें तेथें राहिली । <BR/>मुक्त झाली त्याच जन्मी ॥७॥ <BR/><BR/>

वारी संकट कोटीतीर्थ । <BR/>पुढें दाविती रुदतीर्थ । <BR/>गयेसम फल तेथ । <BR/>चक्रतीर्थ केशवापुढें ॥८॥ <BR/><BR/>

हें समूळ वारी दुरित । <BR/>अस्थी करी चक्रांकित । <BR/>द्वारकेहुनी हें प्रशस्त । <BR/>हो पतित स्नानें ज्ञानी ॥९॥ <BR/><BR/>

ज्या वेढोन असे माया । <BR/>येथ स्नान करितां तया । <BR/>ये मुक्तता सुनिश्चया । <BR/>गुरुराया सांगे लोकां ॥१०॥ <BR/><BR/>

तो पूजावा कल्लेश्वर । <BR/>प्राग्भागीं गोकर्णक्षेत्र । <BR/>चक्रतीर्थ हें पवित्र । <BR/>असे क्षेत्रमाहात्म्य हें ॥११॥ <BR/><BR/>

अज्ञानानें कली येतां । <BR/>सर्वतीर्थां ये गुप्तता । <BR/>गुरुनाथें तीं दावितां । <BR/>लोकचित्ता हो आनंद ॥१२॥ <BR/><BR/>

॥इति श्रीमत् परमहंस परिव्राजकाचार्य श्री वासुदेवानंदसरस्वती विरचिते श्री सप्तशती गुरूचरित्रे
गाणगापूरवर्णनं नाम एकोनपंचाशत्तमोऽध्यायः॥४९॥(ओवी संख्या १२) ग्रंथ संख्या॥६५४॥ <BR/><BR/>

<H3>॥अध्याय ५०॥ </H3>

॥ॐ श्रीगणेशाय नमः। <BR/>ॐ श्रीसद्गुरवे नमः। <BR/>ॐ श्री दत्तात्रेयाय नमः॥ <BR/><BR/>

ज्या देति श्रीपाद वर । <BR/>तो रजक जन्मांतर । <BR/>करी हो म्लेंच्छ राजा शूर । <BR/>धर्मावर मन ज्याचें ॥१॥ <BR/><BR/>

त्याचे पुरोहित म्हणती । <BR/>हिंदु पाषाण पूजिती । <BR/>भू गो जला देव म्हणती । <BR/>ती दुर्मति न वंदावे ॥२॥ <BR/><BR/>

राजा रुसोनि बोलत । <BR/>सत्य असे त्याचें मत । <BR/>जे द्वेषिती तयांप्रत । <BR/>मी प्राणान्त दंड करीन ॥३॥ <BR/><BR/>

द्या द्वेषोक्ति सोडुन । <BR/>असे तयां कथी ज्ञान । <BR/>मांडीवर फोड होवून । <BR/>तो पीडून राहें दैवें ॥४॥ <BR/><BR/>

त्या उत्तम लेप करिती । <BR/>परी त्याची नोहे शांति । <BR/>राज पुसे द्विजाप्रति । <BR/>तो एकांतीं सांगूं म्हणे ॥५॥ <BR/><BR/>

राजा मंत्र्यादिका त्यजून । <BR/>एकलाची करी गमन । <BR/>पापनाशतीर्थी येऊन । <BR/>पुसे वंदून तया विप्रा ॥६॥ <BR/><BR/>

आश्वासन देवी द्विज । <BR/>म्हणे सत्पुरुषासी मज । <BR/>भवरोग हो निर्बीज । <BR/>भय तुज कायसें ह्याचें ॥७॥ <BR/><BR/>

एक सर्वकर्महीन । <BR/>उज्जनींत होता जाण । <BR/>द्विज वेश्येसीं रमून । <BR/>तद्‌गृहीं ये ऋषभयोगी ॥८॥ <BR/><BR/>

तत्पूर्व पुण्य उदेलें । <BR/>म्हणोनि मुनि भेटले । <BR/>दोघांनीं त्यां पूजिलें । <BR/>सेवियलें अहोरात्र ॥९॥ <BR/><BR/>

त्या सेविल्या पुण्यानें । <BR/>राजकुळीं जन्म घेणें । <BR/>घडलें तयापरी भोगणें । <BR/>आलें उणें जें स्वकर्म ॥१०॥ <BR/><BR/>

जो सद्भक्त हो सकाम । <BR/>त्या ये श्रीमत्कुळीं जन्म । <BR/>मुक्ती घेयी जो निष्काम । <BR/>सत्समागम व्यर्थ नोहे ॥११॥ <BR/><BR/>

द्विजा जन्म दशार्णदेशीं । <BR/>वज्रबाहुराजवंशीं । <BR/>ज्येष्ठराणीच्या ये कुशीं । <BR/>तें सवतीसी न रुचलें ॥१२॥ <BR/><BR/>

यत्‍नें तिणें गर्भिणीतें । <BR/>सर्पगरळ दिलें होतें । <BR/>भेदलें परी न प्राणातें । <BR/>हरि, तीतें देव राखी ॥१३॥ <BR/><BR/>

तिचें मांस रक्त बिघडे । <BR/>तिला बहु कष्ट घडे । <BR/>पुत्रा प्रसवली पुढें । <BR/>ब्रण पीडे उभयता ॥१४॥ <BR/><BR/>

झाले सर्वोपाय अपाय । <BR/>तयां आरोग्य न होय । <BR/>एके दिनीं तयां राय । <BR/>विजनारण्यदेशीं टाकी ॥१५॥ <BR/><BR/>

ती पूर्व कर्म स्मरुन । <BR/>बाळा कडेवर घेऊन । <BR/>वनीं करी आक्रंदन । <BR/>तो गोधन पुढे देखे ॥१६॥ <BR/><BR/>

राजभामिनी गोपतीतें । <BR/>पुसोनी ये नगरातें । <BR/>वणिक्यपती राखी तीतें । <BR/>व्रणकष्टें पुत्र मेला ॥१७॥ <BR/><BR/>

तों दैवे ऋषभयोगी । <BR/>ती रडतां आला वेगीं । <BR/>तिला म्हणे राहें उगी । <BR/>शोक त्यागीं विवेकानें ॥१८॥ <BR/><BR/>

सांगोन सदुपदेश । <BR/>स्मरे पूर्वोपकारास । <BR/>जीववी तो त्या सुतास । <BR/>त्या दोघांस दे आरोग्य ॥१९॥ <BR/><BR/>

असा भाग्यें सत्पुरुष । <BR/>भेटे, तरी जायी दोष । <BR/>राजा पुसे सत्पुरुष । <BR/>असे दोषहर कोठें ॥२०॥ <BR/><BR/>

भूसुर म्हणे भूपाप्रती । <BR/>भीमातीरीं असे यती । <BR/>नामे नृसिंहसरस्वती । <BR/>तयाप्रति जा भेटाया ॥२१॥ <BR/><BR/>

राजा तथास्तु म्हणून । <BR/>तया विप्रा सत्कारुन । <BR/>चतुरंग दळ घेऊन । <BR/>भाव धरुन पातला ॥२२॥ <BR/><BR/>

तो पाइक दूरी करुन । <BR/>पायीं चालत येऊन । <BR/>संगमी देवा पाहून । <BR/>करी नमन एकभावें ॥२३॥ <BR/><BR/>

म्हणति श्रीगुरु रजका । <BR/>कोठे वससी येसी न कां । <BR/>भेटावया रे भाविका । <BR/>ते ऐकुनी तो हो ज्ञानी ॥२४॥ <BR/><BR/>

निजगुज प्राग्जन्मीचें । <BR/>आठवी रुप श्रीपादाचे । <BR/>त्यावळखूनी मृदु वाचें । <BR/>करी त्याचे तो स्तवन ॥२५॥ <BR/><BR/>

कां बाह्य विषयाब्धींत । <BR/>लोटिसी तूं कृपावंत । <BR/>आतां धरीं माझा हात । <BR/>वरी त्वरीत काढी मज ॥२६॥ <BR/><BR/>

तूं हात माझा धरितां । <BR/>मी येई हो वरता । <BR/>मांडीवरी फोड होतां । <BR/>त्या निमित्तानें ही भेट ॥२७॥ <BR/><BR/>

माझा मंगळ हो भाव । <BR/>गुरु म्हणे फोडा दाखिव । <BR/>येरु मांडी पाहे तंव । <BR/>स्फोटकाभाव झालाचि ॥२८॥ <BR/><BR/>

म्हणे शाबास हे भेट । <BR/>माझा गमविला स्फोट । <BR/>म्हणे नेणें मी हे कूट । <BR/>द्यावी भेट हा तव हेतू ॥२९॥ <BR/><BR/>

मी शास्त्रबाह्य जरी । <BR/>गोहत्यादिक न करीं । <BR/>म्हणे माझी पहा पुरी । <BR/>नमस्कारी वारंवार ॥३०॥ <BR/><BR/>

तो अमित सेना दावी । <BR/>तयां पालखींत बैसवी । <BR/>स्वयें पायीं चाले पदवीं । <BR/>गुरु बैसवी यानी तया ॥३१॥ <BR/><BR/>

पुढें दर्शन घे म्हणून । <BR/>पापनाशतीर्थी येवून । <BR/>राहे गुरु त्या प्रार्थून । <BR/>नागनाथ घरीं नेयी ॥३२॥ <BR/><BR/>

गुरु मुख्य शिष्यांसहित । <BR/>जेवूनियां तीर्थी येत । <BR/>तो राजा त्या नगरांत । <BR/>ने वाचत गाजत गात ॥३३॥ <BR/><BR/>

विविक्त दृष्टी भगवान । <BR/>जाती पुरीं भक्ताधीन । <BR/>दावी सर्वा भेटवोन । <BR/>प्रीती करुन निजैश्वर्या ॥३४॥ <BR/><BR/>

ती गम्मत न बोलवें । <BR/>महोत्सव केला रावें । <BR/>आतां पाददास्य द्यावें । <BR/>म्हणूनी भावें प्रार्थी भूप ॥३५॥ <BR/><BR/>

तनया राज्य देऊन । <BR/>तूं श्रीशैलावर येऊन । <BR/>घेयी माझें दर्शन । <BR/>राव ज्ञान असो म्हणे ॥३६॥ <BR/><BR/>

पदीं नम्र झाला राव । <BR/>आश्वासन गुरुराव । <BR/>गाणगापुरीं पुनः ठाव । <BR/>घेयी देव भक्ताधीन ॥३७॥ <BR/><BR/>

तें अघहारि दर्शन । <BR/>होतां जनही हर्षून । <BR/>सर्व करिती नीरांजन । <BR/>गुरु स्तवनपूर्वक तें ॥३८॥ <BR/><BR/>

॥इति श्रीमत् परमहंस परिव्राजकाचार्य श्री वासुदेवानंदसरस्वती विरचिते श्री सप्तशती गुरूचरित्रे
यवनोद्धरणं नाम पंचाशत्तमोऽध्यायः ॥५०॥(ओवी संख्या ३८) ग्रंथ संख्या ॥६९२॥ <BR/><BR/>

<H3>॥अध्याय ५१॥ </H3>

॥ॐ श्रीगणेशाय नमः। <BR/>ॐ श्रीसद्गुरवे नमः। <BR/>ॐ श्री दत्तात्रेयाय नमः॥ <BR/><BR/>

आतां एथें न रहावें । <BR/>कलियुगीं गुप्त व्हावें । <BR/>असें म्हणतां गुरुराव । <BR/>अवघे दुःखित होती तें ॥१॥ <BR/><BR/>

गुरु तयां आश्वासून । <BR/>म्हणे भजती आतां हीन । <BR/>पुढें येतील दुर्दिन । <BR/>हें जाणून गुप्त राहूं ॥२॥ <BR/><BR/>

जे सद्‌बुद्धि असती लोक । <BR/>दिसो तयांसी सम्यक । <BR/>गाणगापुरीं राहूं भाक । <BR/>घ्याहो लोक त्रिवाचेसी ॥३॥ <BR/><BR/>

भवाध्वा हो तुम्हां सुगम । <BR/>भजतां पादुका जे काम । <BR/>ते पुरोनि अंतीं धाम । <BR/>मिळेल नाम माझे गातां ॥४॥ <BR/><BR/>

भवांबुधितरणार्थ । <BR/>भजा मज मिळेल स्वार्थ । <BR/>चरित गाता मनोरथ । <BR/>पुरती, व्यर्थ चिंता नसो ॥५॥ <BR/><BR/>

हो सद्धित पादुकार्चनीं । <BR/>विघ्नहर चिंतामणी । <BR/>अर्चा प्रातःकृष्णास्नानीं । <BR/>जाउनि रोज येयीन मी ॥६॥ <BR/><BR/>

भक्तिमान्‌ भावी जसा जसा । <BR/>त्यापाशीं मी तसा तसा । <BR/>गुरुचा हो बोल ऐसा । <BR/>नामधारका म्हणे सिद्ध ॥७॥ <BR/><BR/>

रहस्यार्थ गुरुचरिताचा । <BR/> सिद्धनामधारकाचा । <BR/>संवाद जो लोकीं साचा । <BR/>सार तयाचा हा चिद्रस ॥८॥ <BR/><BR/>

हें सत्कृपा करुनी दत्त । <BR/>वदवी प्रेरुंनियां चित्त । <BR/>तया पदीं हा समस्त । <BR/>समर्पित असो ग्रंथ ॥९॥ <BR/><BR/>

॥इति श्रीमत् परमहंस परिव्राजकाचार्य श्री वासुदेवानंदसरस्वती विरचिते श्री सप्तशती गुरूचरित्रे
वरप्रदानं नाम एकपंचाशत्तमोऽध्यायः॥५१॥। <BR/>(ओवी संख्या ९) ग्रंथ संख्या ॥७०१॥ <BR/><BR/>

॥इति श्रीसप्तशतीगुरुचरित्रं समाप्तं॥ <BR/><BR/>

<H3>॥आरार्तिक्य परिशिष्टम्॥ </H3>

जय तत्त्वज्ञाननिधान । <BR/>अनसूयात्रिनंदन। <BR/>त्वत्पदपद्मावरून । <BR/>पंचप्राण ओवाळीन ॥१॥ <BR/><BR/>
करीं कृपा मायबापा । <BR/>वारीं सर्व पापतापा। <BR/>निजमार्ग करीं सोपा । <BR/>अनुकंपा पूर्ण करून ॥२॥ <BR/><BR/>
जें अत्यद्भुत तव रूप । <BR/>तें ह्या चित्तीं आपोआप । <BR/>राहो, जें कामकोप । <BR/>उपशमवी प्रगटून ॥३॥ <BR/><BR/>
तपश्चर्या हे आमुची । <BR/>त्वत्स्मृती नित्य होवो साची । <BR/>दुर्वासना मनाची । <BR/>नुठवीं हेंची देयीं दान ॥४॥ <BR/><BR/>
गुण भावें तुझें गावें । <BR/>अनासक्तीनें मी वागावें । <BR/>सत्संगा आदरावें । <BR/>मज द्यावें हें वरदान ॥५॥ <BR/><BR/>
अनुरक्ती त्वत्पदीं व्हावी । <BR/>विषयी विरक्ती व्हावी । <BR/>कष्ट येतां धृती व्हावी । <BR/>सेवा बरवी घे हातून ॥६॥ <BR/><BR/>
तार तत्सद्ब्रह्मापर्ण । <BR/>असो संपूर्णाचरण । <BR/>दृढ धरूं तव चरण । <BR/>न मला त्वदन्य शरण ॥७॥ <BR/><BR/>

॥इति आरार्तिक्य परिशिष्टम्॥ 
<BR/><BR/>
<BR/><BR/>
<BR/><BR/>
