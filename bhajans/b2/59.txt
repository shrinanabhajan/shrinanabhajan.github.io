समयासी सादर व्हावे

समयासी सादर व्हावे, '
देव ठेवील तैसे रहावे ॥।धृ०॥

कोणे दिवसी बैसोनी हात्तीवर, 
कोणेदिवसी पालखी सुबेदार।
कोणे दिवसी पायाचा चाकर, 
चालत जावे ।।१।।

कोणे दिवसी घेवोनी आचमन, 
कोणेदिवसी घरात नाही धान।
कोणे दिवसी धनाची साठवण, 
कोठे साठवावे ।।२।।

कोणे दिवसी येवोनी यमदूत, 
घेऊन जातील तूझे प्राण।
कोणे दिवसी स्मशानी 
जाउन एकटेची रहावे ।।३।

कोणे दिवसी भेटेल सतगुरू, 
कोणेदिवसी चूकेल जन्मफेरा।
कोणे दिवसी सावत्याचा 
बापा दरसन द्यावे ।।४।।