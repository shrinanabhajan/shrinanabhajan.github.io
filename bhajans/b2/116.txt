श्रीरामचे चरण धरावे दर्शनमात्रे पावन व्हावे

श्रीरामचे चरण धरावे 
दर्शनमात्रे पावन व्हावे ॥।धृ०॥

सती अहिल्या दगडामाजी 
शापित होऊनि युगयुग मोजी ।
परी प्रभुच्या पदस्पर्शाने 
पाषाणासही जीवन यावे ॥१॥

उष्टी बोरे अर्पुनी प्रभुला 
शबरीने जणूं भाव वाहिला ।
स्वीकारुन ती रघुरायाने । 
देवपणाचे बिरुद ल्याले ॥२॥

वनवासांतच जीवन सरले। 
रामायणही तिथेंच घडले
अयोध्येस प्रभु परतुनी येतां । 
प्रेमाश्रुंनी नगर भिजावे ॥३॥