फिरत्या चाका वरती देसी मातीला आकार

फिरत्या चाका वरती 
देसी मातीला आकार, 
विठ्ठला तु वेडा कुँभार ॥धृ॥

माती पाणी उजेड वारा, 
तुचि मिसळीसी सर्व पसारा ।
आभाळच मग ये आकारा, 
तुझ्या घटांच्या उतरंडीला 
नसे अंत ना पार ॥१॥

घटा घटां रुप आगळे, 
प्रत्येकाचे दैव वेगळे
तुझ्या विणा ते कोणा न कळे,
मुखी कुणाच्या पडते लोणी 
कुणा मुखी अंगार ॥२॥

तू च घडविसी, तू च मोडिसी, 
कुरवाळीसी तू, तू च तारीसी।
ह न कळे ह्यातुन काय जोडिसी, 
देसी डोळे परि निर्मिसी 
तया पुढे अंधार ॥३॥
