कृतार्थ करण्या जन्म आपुला

कृतार्थ करण्या जन्म आपुला 
नित्य स्मरा गुरुवरा
स्मरा हो दिगंबरांना स्मरा 
दत्तगुरुंना स्मरा ॥धृ०॥

गुरु पदाला करिता वंदन 
संसाराचे तुटते बंधन
सदैव स्मरुनि दत्तपदाला 
ताप भवाचा हरा ।।१।।

जिथे भक्तिने चाले गायन 
तिथे विराजे अत्रिनंदन
नामामृत हे अखंड सेवुन 
जिवाला उद्धरा ।।२।।

ज्ञान भक्तिच्या उजळुन ज्योति 
गुरुनामाची गाता आरती
सद्भावाच्या भाव फुलांनी
पूजन गुरूचे करा,स्मरा हो..|| ३ ||