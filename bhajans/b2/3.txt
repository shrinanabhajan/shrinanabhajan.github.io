खेळ मांडीयेला वाळंवटी घाई 
नाचती वैष्णव भाई रे । 
क्रोध अभिमान गेला पावटणी, 
एकएका लागतील पाई रे ॥धृ॥ 

गोपी चंदन उटी तुळशीच्या माळा, 
हार मीरवीती गळा । 
टाळ मृदुंग घाई पुष्पवरू शाव, 
अनुपम्य सुख सोहळा रे ॥१॥ 

वर्ण अभिमान विसरली याती, 
एकएका लोटांगणी जाती । 
निर्मल चित्ते झाली नवनीते, 
पाषाणा पाझर फुटती रे ॥२॥

होतो जयजयकार गर्जत अंबर, 
मातले वैष्णव वीर डे 
तुका म्हणे सोपी केली पायवाट, 
उतरावया भवसागर रे ॥३॥