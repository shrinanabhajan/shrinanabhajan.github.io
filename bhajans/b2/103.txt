निघालो घेउन दत्ताची पालखी

निघालो घेउन दत्ताची पालखी, 
आम्ही भाग्यवान, आनंद निधान, 
डुलते हळुच दत्ताची पालखी ॥धृ०॥

रत्नांची आरास, साज मखमली, 
त्या वरी सुंगधी फूले गोढ ओली,
झूळुक कोवळी, चंदना सारखी, 
निघालो घेउन दत्ताची पालखी ॥१॥

सात जन्मांची ही लाभली पुण्याई, 
म्हणोनी जाहलो पालखीचे भोई,
शांत माया मूर्ति, पहाटे सारखी, 
निघालो घेउन दत्ताची पालखी ॥२॥

वाट वळणाची जीवाला ह्या ओढी, 
दिसते समोर नरसोबाची वाडी,
डोळीयात गंगा, जाहली बोलती, 
निघालो घेउन दत्ताची पालखी ॥३॥