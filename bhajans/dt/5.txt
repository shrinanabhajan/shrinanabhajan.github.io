आचरणी सदगुरुच्या 

आचरणी सदगुरुच्या जो शिष्य ध्यान लावी ।
त्याचीच सदगुरुशी ओळख खरी म्हणावी ।।धृ।।

खाका असा गुरुचा दुःख न कुणास देई 
दुःख घेवूनी स्वतः तो दुसऱ्यास सुख देई ।।१।।

उपकार बुद्धी यांची सर्वत्र सारखी ही।
करिती भले जनांचे कोणी कसा असो ही ।।२।।

समता मनी जयाचे समतोल बुद्धी राही ।
सामर्थ्य शक्तिचे ज्या न्युनत्व तेथे नाही ।।३।।

गुरु शक्तिशाली पाही भक्तास दैन्य नाही।
सदगुरु कृपेची किल्ली ज्याच्या हातात राही ।।४।।

- देवताई 
