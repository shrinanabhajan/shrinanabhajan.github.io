जाग जाग जाग प्रभो 

जाग जाग जाग प्रभो । उशीर फार झाला ।।धृ।।

निद्रा योगाची तुला । मायेचे पटल मला ।
भूल पडे माझी मला । उचीत का तुम्हाला ।।१।।

देह देउळात असे, वास्तव्य तव विलसे ।
मार्ग मला व्यक्त नसे, उचीत का तुम्हाला ।।२।।

मग्न समाधीत तुम्ही नाही प्रकट होत मनी ।
अंशात्मक शक्तीनी । उचीत का तुम्हाला ।।३।।

देवप्रबोधे ही बोध । अज्ञजीवा लागे शोध ।
का करिता मग विरोध । उचीत का तुम्हाला ।।४।।

जीव शीव ऐक्य भाव । द्वैतांचा हो अभाव ।
मग का हा भेदभाव । उचीत का तुम्हाला ।।५।।

- देवताई 
