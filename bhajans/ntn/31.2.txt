आधी होता वाघ्या

आधी होता वाघ्या
दैवयोगे झाला पाग्या 
त्याचा येळकोट राहिना 
मूळ स्वभाव जाईना ।।१।।

आधी होती दासी
पट्टराणी केले तिसी 
तिचे हिंडणे राहिना
मूळ स्वभाव जाईना ।।२।।

आधी होता गुलाम
धनी करितो त्यासी सलाम
त्याचे थोरपण राहीना
मूळ स्वभाव जाईना ।।३।।

आधी होता ग्राम जोशी 
राज्यपद आले त्यासी 
त्याचे पंचांग राहिना
मूळस्वभाव जाईना ।।४।।

आधी होता संतसंगे
तुका झाला पांडुरंगे
त्याचे भजन राहिना
मूळ स्वभाव जाईना ।।५।।

नाना तिरीचा नामरंग-31
