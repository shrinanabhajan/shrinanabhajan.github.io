अबीर गुलाल उधळीत रंग

अबीर गुलाल उधळीत रंग, 
नाथा घरी नाचे माझा सखा पांडुरंग ।।धृ।।

उंबरठ्यासी कैसे शिवू, आम्ही जातीहीन, 
रूप तुझे कैसे पाहू, त्यात आम्ही दीन, 
पायरीशी होऊ दंग, गाऊनी अभंग ।।१।।

वाळवंटी गाऊं आम्ही, वाळवंटी नाचू । 
चंद्रभागेच्या पाण्याने अंग-अंग न्हाऊ । 
विठ्ठलाचे नाम घेऊ होऊनी निःसंग ।।२।।

आषाढी कार्तिकी भक्त जन येती । 
पंढरीच्या वाळवंटी संत गोळा होती ।
चोखा म्हणे नाम घेता भक्त होती दंग ।।३।।
