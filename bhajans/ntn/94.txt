वृंदावनी वेणु

वृंदावनी वेणु, वेणु कवणाचा माये वाजे । 
वेणुनादे गोवर्धन गाजे ।। 
पुच्छ पसरुन मयुर विराजे । 
मज पाहता भासती यादवराजे ।१।

तृण चारा चरी विसरली । 
गायी व्याघ्र एके ठायी झाली । 
पक्षीकुळे निवांत राहीली । 
वैरभाव समूळ विसरली ।२।

यमुनाजळ स्थिर स्थिर वाहे 
रवीमंडळ चालता स्तब्ध होय ।
 शेषकूर्मवराह चकित राहे । 
बाळा स्तन देऊ विसरली माय ।३।

ध्वनी मंजुळ मंजुळ उमटती । 
वाक्या रुणझुण वाजती । 
देव विमानी बैसोनी स्तुती गाती । 
भानुदासा पावली प्रेमभक्ती ।४।