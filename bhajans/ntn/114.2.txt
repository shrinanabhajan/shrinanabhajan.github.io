जिथे थकली वेदपुराणे

जिथे थकली वेदपुराणे, शास्त्रे ही थकती 
गुरुवरा कशी करू आरती ।।ध्रु।।

तू मनबुध्दी पलीकडचा 
सजवू कसा साज स्तवनाचा 
देई मज तव चरणी रती ।।१ ।।

पूर्ण ब्रह्म ते तूच खरोखर 
तूच व्यापिले सर्व चराचर
 देई मजला तव नामी प्रिती ।।२।।

तू पथदर्शक भक्तीचा 
तूच प्रकाश ज्ञानदीपाचा 
नित्य राहू दे अंतरी ही मूर्ती ।।३।।

तूच मार्तड सदा तापहीन 
तूच माझीया जीवीचे जीवन 
तुझ्या दर्शनें सुखास भरती ।।४।। 

शब्द सरती सरते आरती
सरती ना गुरुशिष्याची नाती
हा देह तुझ्याच कृपेवरती ।।५ ।।