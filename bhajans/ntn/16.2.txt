जाग जाग जाग प्रभो

जाग जाग जाग प्रभो, उशीर फार झाला ।ध्रु। 
निद्रा योगाची तुला, मायेचे पटल मला 
भूल पडे माझी मला, उचीत का तुम्हाला ।।१।।

देह देऊळात असे, वास्तव्य तव विलसे ।
मार्ग मला व्यक्त नसे, उचीत का तुम्हाला ।।२।।

मग्न समाधीत तुम्ही, नाही प्रकट होत मनी 
अंशात्मक शक्तींनी, उचित कां तुम्हाला ।।३।।

देव प्रबोधेही बोध, अज्ञजीवा लागे शोध 
कां करिता मग विरोध, उचित का तुम्हाला ।।४।। 

जीव शीव ऐक्य भाव, व्दैताचा हो अभाव 
मग कां हा भेदभाव, उचित का तुमहाला ।।५।।

नाना तिरीचा नामरंग-16
