नाहिं ऐसो जन्म बारं-बार

नाहिं ऐसो जन्म बारं-बार। का जानू कछु पुण्य प्रकटे मानसा 
अवतार नाहिं ऐसो जन्म बारं-बार। धु।

 बढत छिन छिन घटत पल-पल, जात न लागे पार 
बिरछ से ज्यूं पात टूटे बहुरि न लागे डार ।१। 

भव सागर अति जोर कहिए, अनन्त उंडी धार । 
राम नाम का बांध बेडा, उतर परले पार ।२। 

ज्ञान चौसर मंडी चौहरे सुरत पासा सार 
या दुनिया मे ऐसी बाजी, जीत भावै हार ।३। 

साधु संत महंत ज्ञानी, चलत करत पुकार । 
दासी 'मीरा' लाल गिरधर, जीवण दिन चार ।४।