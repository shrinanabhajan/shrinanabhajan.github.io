विचू चावला

विचू चावला, वृश्चिक चावला ।

कामक्रोध विंचू चावला,
तम घाम अंगासी आला । धु।

पंचप्राण व्याकुळ झाला ।
त्यांने माझा प्राण चालिला ।

सर्वांगाचा दाह झाला ।१।
मनुष्य इंगळी अती दारुण ।

मज नांगी मारिली तिने ।
सर्वांगी वेदना जाण, त्या इंगळीची ।२।

ह्या विंचावाला उतारा ।
तमोगुण मागे सारा ।
सत्वगुण लावा अंगारा ।
विंचू इंगळी उतरे झरझरा ।३।

सत्व उतारा देऊन ।
अवघा सारिला तमोगुण
किंचित राहीली फुणफुण ।
शांत केली जनार्दने ।४।