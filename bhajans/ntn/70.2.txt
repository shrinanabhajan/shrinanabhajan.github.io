कान्होपात्रा दासी बोले 

कान्होपात्रा दासी बोले । शरण तुला मी देवा विठ्ठला 
हात दयेचा द्यावा विठ्ठला हात दयेचा द्यावा ।।धृ।।

मी गणिका रे शाप जीवनी । कमल उमलले चिखलामधुनी 
मनि रंगले भ्रमर गुंजनी हाची गुन्हा रे माझा देवा... ।।१।।

सुंदर तन मम जाळी जीवन । नाम तुझे रे नव संजीवन । 
मिरविले तुझे मी दासीपण । तुझ्याच चरणी मला विसावा.. ।।२।।

पतीत पावना उमज भावना । साहू कशी रे दुःख वेदना । आतुरले मन तुझ्या दर्शना । तुझ्या कृपेचा लोभ असावा... ।।३।।
