सगुण गुण माया

सगुण गुण माया, आली कोल्हाटीण खेळाया। धु। 

प्रपंचाचा रोविला वेळू । चहू शून्यांचा माडिला खेळू । 
ब्रह्माविष्णु जयाचे बाळू । लागती पाया ।१। 

आला गडे निर्गुणाचा कोल्हाटी। सोहंशब्दे ढोलगे पिटी । 
चैतन्याची उघडून दृष्टी । चला जाऊ पहाया । २। 

कोल्हाटीण मारिती ऐशी उडी। एकवीस स्वर्गावरती माडी
देखे व्दार खिडकी उघडी। अगाध माया ।३। 

कोल्हाटीण बसली असे डोळा । जाणे गुरुपुत्र विरळा । 
एका जनार्दनी लोळा । जाती वर्णाया ।४।