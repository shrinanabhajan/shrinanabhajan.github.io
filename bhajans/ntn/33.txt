गोपाळ कृष्ण राधा कृष्ण

गोपाळ कृष्ण राधा कृष्ण, गोपाळ कृष्ण राधा कृष्ण 

कान्होबाची संगती । ब्रह्मादिक इच्छिती 
धन्य आम्हा म्हणती । आहा हा हा हा हा ।।१।। 

केसियासी मारिले । शंकटासी चूर्ण केले 
दोन्ही वृक्ष उन्मळीले । अ रे रे रे रे रे ।।२।। 

अजगर मारिला । वणवा ही ग्रासीला 
गोवर्धन उचलिला । अब ब ब ब ब ।।३।। 

मामा मारु गेलासी । आपटीले गजासी 
मल्लयुध्द खेळसी । हु तु तु तु तु ।।४।।

ऐसे तुझे पोवाडे । ब्रह्मादिक झाले वेडे 
विष्णूदास नामा म्हणे । अ हा हा हा हा ।।५।।
