असी धरी छंद
जाई तुटोनिया भवबंध ।।धृ।।

छंद लागला टिटवीला
तिने समुद्र शोषित केला
मनोवृत्तीने कृतार्थ केला
गोपीचंद, गाई तुटोनिया ... ।।१।।

झाले तीन देह भरताला
रावण रामरुप तो झाला
गोपी चढल्या गो लोकाला
यशोदानंद, जाई तुटोनिया ... ।।२।।

अळीस भ्रमराचा अभ्यास
खोटा भ्रमरपणा ये तीस
तैसा सोडूनी मी पणास
भोगी आनंद.... ।।३।।

छंद असाह्य ते साधनी.
नर ते नारायण की होती
दीन जन हरी आपुलासा करिती
जो सुखकंद, जाई तुटोनिया ।।४।।
