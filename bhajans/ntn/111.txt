श्रीगुरु चरणी ज्यांची प्रीती 

श्रीगुरु चरणी ज्यांची प्रीती । 
त्यांना नसे हो कसली भीती ।।धु।।

 श्रीगुरु सेवा अमोल ठेवा । 
सेवेने तो मिळवुनी घ्यावा । निःसाधनता तिथेच सेवा । 
तिथेच ठेवी दृढ आसक्ती ।।१ ।।

श्री गुरु आमुचे आहे नाना । 
अपार प्रेमा नाही तुलना । 
भावे नमुनी त्यांच्या चरणा । 
जगी पाही जो ती श्रीगुरु मूर्ती ।।२ ।।

जरी प्रसन्न होती श्रीगुरु 
तरी नेतील ते पैलपारु 
परम सुखाचा हा आधारु 
नित्य स्मरे जो आपुल्या चित्ती ।।३ ।।