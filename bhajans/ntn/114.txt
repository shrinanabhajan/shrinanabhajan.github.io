मन मंदिरी या हो नाना

मन मंदिरी या हो नाना, 
मन मंदिरी या हो ।।ध्रु।।

स्मृतीचे तुमच्या घेऊनी ते जल
 मनमंदिर हे केले निर्मळ
 या हो लवकरी या, नाना उशीर कशाला हो ।।१ ।।

एकविध भावाचा केला 
तुमच्यासाठी हार दयाळा 
कंठी घालाहो, नाना उशीर कशाला हो ।।२।।

सेवा चंदन उटी उगाळीली
प्रेमे लावा तुमच्या भाळी 
अंतरी प्रगटुनी हो, नाना उशीर कशाला हो ।। ३ ।।

प्रसाद भोजन पूर्ण कृपेचे 
देवूनी निववा मन दासाचे 
शरण तुम्हाला हो, नाना उशीर कशाला हो ।।४ ।।