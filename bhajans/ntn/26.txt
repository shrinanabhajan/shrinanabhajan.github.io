मनुजा राम भजावा रे 

मनुजा राम भजावा रे । मुर्खा गर्व नसावा रे ।।ध्रु।। 

धोतर जोडा कानी चौघाडा । बसाया खासा घोडा । 
यमरायाचे बोलावणे । पाई पडेल खोडा ।
मनुजा ...  ।।१।।

उंची साडी बसाया माडी । लेवुनी बाळी बुगडी । 
यमरायाचे येईल बोलावणे । स्मशानी काया उघडी ।
मनुजा ... ।।२।।

दौलत झेंडा टप्पे हंडा । खाशील ऊन ऊन मांडा
मडक्या मध्ये पाणी तापते । रडतील पारे रांडा
मनुजा ... ।।३।।

कहत कबीरा म्हणे समजा उमजा ।
वाया जातील गमजा ।
यमरायाचे येईल बोलावणे, नेईल पुरजा पुरजा
मनुजा राम भजावा रे ... ।।४।।
