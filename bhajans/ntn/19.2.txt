कोडे या मना

कोडे या मना, हो कोडे का मना
सत्य ज्ञानाचा बोध कसा होईना ।।धृ।। 

सद्गुरु अमुचे परमार्थ ज्ञानी, मी शिष्य त्यांची राहिले अज्ञानी । 
आता काय केले पुढे आठवेना, अखंड स्मरण कैसे होईल कळेना ।।१।।

सत्य पाहू जाता तेची झाले मिथ्या, कशी घेई ओळख सत्याची आता
मारुतीने केली रामजीची सेवा, कृपा सद्गुरुची उणे काय देवा ।।२।।

मनी हीच तळमळ वेधु एक जीवा, सत्य काय मिथ्याकाय बोध हा करावा 
डोळ्यावरी पट्टी डोळस आंधळा, सापडेना वऽट झालासे बावळा । 
सदगुरु राया काठी घेऊनिया, प्रकाशांत नेई निरसुनी माया ।।३।।
