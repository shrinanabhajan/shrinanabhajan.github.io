अशी कशी गंमत झाली गड्यांनो

अशी कशी गंमत झाली गड्यांनो,
 वाऱ्याने दुनिया गेली ।।धु।। 

एका गावात होतं एक तळ,
त्या तळ्यांत माशांचा खेळ,
त्या माशांचे नाव कुणी सांगा
 गड्यांनो ।।१ ।। 

एका गावात होती एक बोर,
 त्या बोरीवर दहा पांच पोर, 
त्या पोरांचे नाव 
कुणी सांगा गड्यांनो ।।२ ।।

त्या तळ्यात होती एक नाव, 
त्या नावेत दहा पांच गांव, 
त्या गावांचे नाव 
कुणी सांगा गड्यांनो ।। ३ ।।

तुका म्हणे थोर हा वारा 
वारा फिरतसे गरगरा 
त्या वाऱ्याचे नाव 
कुणी सांगा गड्यांनो ।।४ ।।