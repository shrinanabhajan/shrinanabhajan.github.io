जववरी ते तववरी

जववरी ते तववरी । जंबुक करी गर्जना
जव त्या पंचानना । देखिले नाही रे बाप ।ध्रु। 

जववरी ते तववरी । वैराग्याच्या गोष्टी 
जव सुंदर कामिनी । दृष्टी देखिली नाही रे बाप ।१। 

जववरी ते तववरी । मैत्रत्व संवाद
जव अर्थेसी संवाद । पडिला नाही रे बाप ।२। 

जववरी ते तववरी । युध्दाचे ये माव 
जव मरमाईचा पुत । देखिला नाही रे बाप ।३। 

जववरी ते तववरी । समुद्र करी गर्जना 
जव अगस्ती ब्राम्हणाला। देखिले नाही रे बाप ।४। 

जववरी ते तववरी । वेधी हा संसार 
जव बाप रखुमादेवीवर । देखिला नाही रे बाप ।५।