नमो गुरु वासुदेवां

नमो गुरु वासुदेवां ॥ 
घडलि नाही कांही सेवा ॥ 
दुस्तर संसारी या ।। 
श्रम झाले माझ्या जीवा ॥१॥

दंभाहंकारयुक्त ॥ 
विषयी झालों मदोन्मत ।। 
देउनी दर्शनासी ॥ 
केले यतिवरा मुक्त ॥२॥

पापगर्ती आर्यावत ॥ 
आर्त भक्तउध्दारार्थ ॥ 
आज्ञा होतां अत्रिजाची ॥ 
सोडुनि दिधला ब्रह्मवर्त ॥३॥

जन्मार्जित पुण्यें फळली ॥ 
म्हणूनी पाउलें पाहिली ॥ 
तरी आतां गुरुराया ।
तूंचि आमुची माउली ॥४॥

कृष्णातीरी औदुम्बरीं ॥ 
वास करी निरंतरी ।। 
तेचि तुम्ही कळों झाले ॥
राहा सर्वांचे अंतरी ॥५॥