काकड आरती
उठी उठी बा दत्तात्रया, भानू करी पाहे उदया।
करुनी दीनावरती दया, चरण दावी वेगेसी ॥धृ॥

मंद वायु हा सुटला, पक्षी करीताती किलबिला ||
दीप वर्ण शुभ्र जाहला, पूर्व दिशा उजळली ॥१॥ 

करुनि कृष्णचे सुस्नान, घेऊनी पूजेचे सामान। 
सकळा लागलेसे ध्यान, कपाट केव्हा उघडेल ॥२॥

आले देवादिक दर्शना, पुरवाव्या त्यांच्या मन:कामना । 
संतोषानी आपुल्या मना, दर्शन देई भक्तासी ॥३॥

म्हणोनी राम लागे पायी, हीच इच्छा सर्व देही । 
तूचि माझी बाप आई, सांभाळावे बालका ॥४॥

NanaTirichaNamrang, page:6