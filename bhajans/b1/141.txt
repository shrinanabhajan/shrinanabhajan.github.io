लागो मजा छंद गुरुचरण सेवेचा 

लागो मजा छंद गुरुचरण सेवेचा 
लागो मज छंद नाना गुरु पूजेचा ।।ध्रु।।

जयाच्या दर्शनी सर्व दुःखे हरती 
जयाच्या स्मरणे सर्व पापे जळती,
अशा कृपावंत नाना गुरूंचा लागो मज छंद ।।१।।

जयाच्या प्रेमरसाने अवनी पावन झाली 
चंद्राप्रमाणे शितल दिव्य शोभा पसरली,
अशा दयाघन नाना गुरूंचा लागो मज छंद ।।२।।

सद्गुरु वाचोनी अन्य देव नाही कोणी 
अलौकिक दिव्य मार्तंडाची मी अखंड ऋणी 
अशा परब्रम्ह नाना गुरूंचा लागो मज छंद ।।३।।

सौ. अर्चना सैलूकर 
