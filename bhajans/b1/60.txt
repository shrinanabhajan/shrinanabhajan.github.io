श्री वासुदेव बावनी 

सावंतवाडी प्रांतामाजी दत्त दिगंबर अवतरले, 
लोकोद्धारासाठी स्वामी वासुदेव हे नाम भले ।

शुद्ध निर्मळ, सरितातीरी माणग्रामा माझारी, 
टेंभे वंशी अत्री गोत्री उदय पावले महीवरी ।

शास्त्र कऱ्हाडे द्विज ऋग्वेदी आश्वलायन शाखेचे, 
रमा माऊली सात्विक भटजी गणेश तात तसे ज्यांचे । 

सत्राशेवर शहात्तराच्या शालिवाहन शकान्तरी, 
श्रावणमासी वद्यपंचमीस जन्म घेतला रविवारी । 

अष्टमवषीं मौजीबंधन होता शास्त्राधाराने, 
वर्तन ठेविती आणि राहती वेदीरत ते प्रेमाने ।

एकवीसाव्या वर्षी जाहला लग्न सोहळा आनंदे, 
अन्नपूर्णा पत्नी लाभली पति आज्ञने ती नांदे । 

एकमताने दोघे राहुनी गृहकर्माला चालविती, 
आल्या अतिथा अन्न देऊनी ईश चिंतने रत होती । 

ऐसा क्रम तो चालवुनीया सिद्ध पर्व साजरी करीती, 
हटयोगादीक दिव्य साधने वानु कितीमी तन्मवती । 

कान्तेसह फिरती यात्रा पायी नरसिंह वाडिसी,
ध्यानी राहुनी भावे करिती दत्तप्रभुच्या भजनासी ।

वाडीमाजी होते यतीवर वृद्ध तपस्वी त्याकडुनी, 
घेती अनुग्रह स्वामी माझे दत्तात्रेया मनी स्मरुनी ।

माणग्रामा मध्ये अर्चिली स्वयेंचि मंदिर बांधोनि,
मूर्ती मनोहर दत्तप्रभूंची लोकोद्धारा सद्गुरूंनी । 

कीर्ति पसरता होय उपाधी म्हणुनी आले वाडिसी,
गुरुदेवांचे पायपहाया सवे आणिले कान्तेसी । 

कांही लोटता काळ तयांची भार्या झाली गर्भवती, 
अल्पायुष ते पुत्र प्रसवली जन्मताच मृत सन्तती । 

पुत्र जन्मला मोद त्याचा नसे मानला दोघांनी,
पंचत्वासी तोचि पवतां दुःख न करिती किमपि मनी । 

पुढे सोडुनी वाडिग्रामा सद्गुरु येऊनी पंढरीला, 
घेऊनीया श्रीविठ्ठल दर्शन पाहुं आले गौतमीला । 

गंगाखेडामाजी कान्ता मृत झाली श्री सद्गुरूची, 
तिच्या सारुनी अन्तविधीला वाट धरिले क्षिप्रेची । 

क्षेत्र उज्जयनी माजी येऊनी नारायण यती पासुनिया,
दण्ड घेतला संन्यासाश्रम झाला तेव्हा गुरुराया ।

वासुदेवानंद सरस्वती धारण करुनी नामाला, 
श्री दत्तांची सेवा करुनी क्रमिले चातुर्मासाला । 

लोकोद्धारासाठी स्वामी फिरती भारतवर्षात,
शिष्यवृंद तो बहुत बाढला कीर्ति पसरली अपरीमित ।

काशी झांशी द्वारावर्ताल तैंसे ब्रह्मावर्तासी, 
हरीद्वार त्यानंतर जाती महेश्वराच्या ग्रामासी । 

द्वादश ज्योतीर्लिंग फिरोनी जाती चारी धामाला, 
शृंगे गिरीहुनी कुमारगिरीला तदुपरी येती तुंगेला ।

गाणगापूर क्षेत्र वसविले यतीवर नरसिंह नाथांनी,
सदुगुरु येऊनी नरसिंहाला वंदन करुनी त्या स्थानी । 

गोकर्णहुनी शेषाद्रिला कृष्णातिरी मग कुरवपुरा, 
नरसिंह राजुर वजुर पाहुनी मग येती त्या तापी तिरा ।

बडवा येऊनी फिरत-फिरत मग रेवा कांठी स्वामीने,
श्रीगरुडेश्वर नामें तेव्हा स्थान काढिले शोधोनी । 

पर्णकुटिका बांधुनी तेथे राहुनी त्यांनी शेवटला, 
तेविसावा चातुर्मास यथाविधीने संपविला । 

होता वर्षे दोन पुढे मग सद्गुरु सांगती शिष्यांसी,
बोलविती मज दत्त कराया अक्षय्य सन्निध सहवासी ।

आता तनुचा नाही भरवसा वाटत कांही मजलागी, 
ऐसे बोलुनी घेती समाधी कीर्ति पसरली सर्व जगी । 

अठराशेवर छत्तीसातली आषाढ़ शुद्ध प्रतीपदा, 
होते तेव्हां ब्रह्ममिलीत झाले स्वामीराय तदा । 

दत्तात्रेया योगीनाथा कठोर मानस कां केंले, 
माय आमुची नेली आम्हा दुःख अनावर हो झाले । 

शोकसागरी भारतवांसी बुडुनी गेले त्यांसी, 
पुनरपि आतां दिसती कैसे पाय तयांचे वथव्यासी । 

स्वामी चिंतने राहुनी भावे मानावा मनी आनंद, 
हेची राहिले साधन आतां व्यर्थ कशाला तरी खेद । 

स्वामींचे  बहु छत्र जाहळे भारत वर्षा माझारी, 
ब्राह्मण वैश्य क्षत्रिय तैसे साधु महंताक्षिक भारी ।

धर्माचा अती ह्रास जाहला जाणुनी चित्ती स्वामींनी,
केली जागृत वैदिक शास्त्रे जन समुहाला वळवोनी ।

संस्कृत आणि प्राकृत लिहिले आणिक काव्य ग्रंथाला, 
गुरुचरित्र दत्तपुराणे तसेच लिहिले चंपुला । 

कृपाकटाक्षे लोक आंधळे कितीक पांगुळे कुष्टिला, 
मुके बधिर किती बरवे केले संख्या गणवे कोणाला । 

वासुदेव गुरु करुनी गेले यापरी सारी निजलिला, 
त्वत्पदी नमुनी बाल गणुने पोवाडा हा संपविला ।

- महादेव शंकर तराणेकर 
