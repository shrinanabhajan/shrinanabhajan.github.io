
श्री मार्तंड बावनी

जय गुरु नाना दीनदयाल, तुम भक्तों के नाथ कृपाल । 
स्मर्तुगामी तुम जगदाधार, अंतर्यामी सुख साकार ।

रुप तुम्हारा नित्य सनातन, दत्तगुरु के तुम प्रिय भूषण । 
तुम शांती के अथांग सागर, महिमा तेरी श्रुती अगोचर ।

मंगलमय प्रभु नाम तुम्हारा, जीवन का है ये उजियारा । 
महिमा तेरी प्रभो अपार, जो कोई गावे मिले आधार ।

चरण तुम्हारे प्राण हमारा, जुग जुग चाहत यही सहारा । 
जो कोई आवे शरण में नाना, मिटते है उनके भय नाना ।

परमपावन ध्यान तुम्हारा, हर लेता है तम अंधेरा । 
हास्य तुम्हारा मन हर लेता, पग पग पर जीव सुख पाता ।

जलबिन मछली हो निष्प्राण, तुमबिन वैसा तन धन मान । 
सूक्ष्म रुपसे लीला अद्भुत, आपकी करनी आप ही जानत ।

भक्तवत्सल तुम दीनदयाल, हतप्रभ होवे काल कराल । 
जिसके मन मे श्रध्दा जैसी, आपकी मूर्ती दिखती वैसी ।

योगप्रेमी को योगी दिखते, ज्ञानप्रेमी को ज्ञानी दिखते । 
भक्तिप्रेमी को दिखते भक्त, लीला आपकी यह अद्भुत ।

संतो के तुम सादर प्रेमी, नाना रुपे तुमी अनामी । 
जो कोई आवे शरण तुम्हारे, पुरण होते काम अधूरे ।

दासी सिध्दि उनकी होती, जिनकी नाना पर दृढ प्रीती । 
रंग भजन का तुम्ही दिखाते, प्रेमसरोवर सब हो जाते ।

दे दो हमको यही प्रसाद, रहे तुम्हारी क्षण क्षण याद ।
स्मरण करे जो कथा तुम्हारी मिलते उनको फल सुखकारी  ।

प्रसाद पाया रेवामाई से, खिल जाता है चित्त शांती से । 
देखे तुमने दशरथनंदन, छुटते है पापों के बंधन ।

देखे तुमने देवकीनंदन, मिलते है भक्ति के स्पंदन । 
किया मुक्त वह ब्रह्मसमंध, सब बाधों का टूटे बंध ।

अनुसूया ने दिया प्रसाद, मिलता है प्रीती का स्वाद । 
शंकरजी का महान दर्शन, फल यात्रा का मिलता पावन ।

आठ रुप जब हुआ बिहार, आधिव्याधिका हो संहार । 
अवधूतजी ने किया प्रहार, तीन ताप का हो संहार ।

गंगोत्री और जमनोत्री, लीला है यह सुख दात्री । 
लीला तुमने न्यारी दिखाई, बिना तेल से गाडी चलाई ।

तेज दृष्टि का प्रभो शुभंकर, कुण्ड में आया श्री वैश्वानर । 
शब्द तुम्हारा हो संजीवन, भक्त हुआ एक यजु भूषण ।

डरकर भागे दूत मौत के, दूर हुए सब ताप साध्वी के । 
सपनों में जब पाया दर्शन, गुंगा बोले मधुर वचन ।

श्वानरुप में भैरव आये, रोटी खाकर तृप्त हो गये । 
पूर्ण कामना रामबाई की, देखी झाँकी सीताराम की ।

वैद्यराज कभी तुम बन जाते, कर्मचारी भी कभी हो जाते । 
धनहिन को मिलता धन मान, विद्याहिन को विद्यादान ।

उदर पीडा जब हुई भक्त को, मुक्त किया और दिया सौख्य को ।
लाखों आते तेरे दरबार, पूरण होते सब व्यवहार ।

भक्तों का भुगतान भोग कर, देते शांती ना भी कहकर । 
विभूती पाकर हर गुरुवार, चित्त तृप्ति का करे विहार ।

पुत्रहिन जो पाता संतान, कृपा आप की यही महान । 
पती प्राप्ति की जिनकी इच्छा, पूरण होती उनकी वांच्छा ।

तुम तो नाना तुरयातीत, कैसी पूजा समझ न आवत । 
मैं नोकर तुम स्वामी शुभंकर, भाव रहे यह मन में निरंतर ।

रोम रोम में वास तुम्हारा, भिक्षा मांगे दास तुम्हारा । 
तिथी पंचमी पर बावनी गावे, पांच पाठ में सुख पावे ।

पांच पाठ बावन गुरुवार, समझ में आवे सार असार । 
जो चाहे वह मिले पाठ से, दे दो आशिष प्रसन्नता से ।

प. पू. श्री आगाशे काका