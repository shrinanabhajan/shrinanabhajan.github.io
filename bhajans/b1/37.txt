रूप एक नामे 

रूप एक नामे । तुझी रे अनंता ।
परब्रह्म नाना । तुम्हा दंडवत ।।धृ।।

कुणाचा कन्हैया । कुणाचा गोविंदा । 
कुणी विष्णु भजनी । सदा राही दंग । 
कुणी नीळकंठ । पूजितो मनात । 
परब्रह्म नाना । तुम्हा दंडवत ।।१।।

कुणी घालितो साकडे विठ्ठलासी । 
कुणी आळवी त्या प्रभु राघवासी ।। 
कुणाच्या वसे तो दत्त चिंतनात । 
परब्रह्म नाना । तुम्हा दंडवत ।।२।।

माझा रोम रोम तुझ्या नामी रंगे। 
तुझी मूर्त देवा नयनी तरंगे ।। 
मला पामराला देई देई हात । 
परब्रह्म नाना । तुम्हा दंडवत ।।३।।
