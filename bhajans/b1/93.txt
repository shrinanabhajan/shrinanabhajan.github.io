अपराध क्षमा

अपराध क्षमा आता केला पाहिजे
गुरू हा केला पाहिजे ।
अबध्द सुबध्द गुण वर्णियले तुझे ।।ध्रु।।
 
नकळेची टाळविणा वाजला कैसा
गुरू हा वाजला कैसा
अस्ताव्यस्त पडे नाद झाला भल तैसा ।।१।।
 
नाही ताल ज्ञान नाही कंठ सुस्वर
गुरू हा कंठ सुस्वर ।
बरा नाही झाला वाचे वर्ण उच्चार ।।२।।
 
निरंजन म्हणे देवा वेडे वाकुडे 
गुरू हे वेडे वाकुडे 
गुणदोष नसावा हा सेविका कडे ।।३।।
 
अपराध क्षमा आता केला पाहिजे
गुरू हा केला पाहिजे ।
अबध्द सुबध्द गुण वर्णियले तुझे ।।
