हेचि माझे तप, हेचिं माझे दान

हेचि माझे तप, हेचिं माझे दान, 
हेचि अनुष्ठान, नाम तुझे ।। 

हेचि माझे तीर्थ, हेचिं माझे व्रत,
सत्य हे सुकृत, नाम तुझे ।।

हाचि माझा धर्म, हेचि माझे कर्म, 
हाचि नित्यनेम नाम तुझे ।। 

हाचि माझा योग, हाचि माझा यज्ञ,
हेचि जप ध्यान, नाम तुझे ।। 

हाचि कुळाचार, हाचि कुळधर्म,
हाचि नित्यनेम, नाम तुझे ।।

हा माझा आचार, हा माझा विचार,
हा माझा निर्धार, नाम तुझे ।। 

तुका म्हणे दुजे सांगायासी नाही, 
ना विण नाही धनवित ।।