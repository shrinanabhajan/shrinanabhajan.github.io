सदा सर्वदा चित्तात नामरंग

सदा सर्वदा चित्तात नामरंग।
अती आदरे ठेवितो नि:संग।
दया क्षमा शांतीचे रूप नानाच पूर्ण
स्मरणे तयांच्या लोपते अज्ञान पूर्ण ॥१॥

गुरूदत्त नाम श्वासउश्वास ज्यांचे ।
ध्याता तयांना भय नासते भवाचे ।
रूपश्रिया ती जणु पवित्र तीर्थ ।
पायी नमीता जीवन होय तीर्थ ॥२॥

नामि म्हणोनि रक्षीती जे स्वदास।
घडो तयांचा मन्मनी नित्य वास।
नाही याहुनि दुसरी काहीच आस ।
नाना त्वत्पदी असो लीन हा कृष्णदास ॥३॥